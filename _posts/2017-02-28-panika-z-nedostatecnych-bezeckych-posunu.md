---
layout: post
title: Panika z nedostatečných běžeckých posunů
date: '2017-02-28T11:12:00.000+01:00'
author: Patrick Zandl
tags:
- výkony
modified_time: '2017-02-28T11:12:06.067+01:00'
thumbnail: https://4.bp.blogspot.com/-dUOTFsc4bZU/WLVMaYIYBvI/AAAAAAAAJuk/wa3o5zUskGMafO75WHkHAiQSGRyCAjLVwCLcB/s72-c/Sni%25CC%2581mek%2Bobrazovky%2B2017-02-28%2Bv%25C2%25A011.07.25.png
blogger_id: tag:blogger.com,1999:blog-4956385274303173015.post-894483006238919693
blogger_orig_url: http://krysabeha.blogspot.com/2017/02/panika-z-nedostatecnych-bezeckych-posunu.html
---

Procházím si svoje běžecké výsledky od léta. A nějak se mi zdá, že nic moc. Trochu panikařím. Zatím tedy jen trochu.<br /><br />Nevypadá to, že by se mi dařilo nějak zlepšovat časy. Pořád běhám kolem šesti minut za kilometr, když je to po rovince a desítka kilometrů, tak blízko k pěti. Vloni v květnu jsem brandýskou čtvrtku měl ve stejném čase a dubnový nymburský půlmaraton jsem dal v tempu mírně přes 5:10. Dokonce si říkám, sakra sakra, jestli já vůbec letos ty časy zlepším.<br /><br />Logické důvody to nemá. Pravda je, že přes zimu jsem se stěží dostával přes stovku kilometrů za měsíc, tedy v listopadu konkrétně 72 kilometrů, ale pak už stabilně přes stovku. To je více, než vloni ve stejný měsíc většinou tak o třetinu. A víc to prostě časově nešlo. A stejně jako vloni jsem prděl na nějaké sofistikované tréninky, prostě jsem si řekl, že si tu vzdálenost odběhnu v tempu nebo na tepovku, což u mne znamená do 150 tepů.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-dUOTFsc4bZU/WLVMaYIYBvI/AAAAAAAAJuk/wa3o5zUskGMafO75WHkHAiQSGRyCAjLVwCLcB/s1600/Sni%25CC%2581mek%2Bobrazovky%2B2017-02-28%2Bv%25C2%25A011.07.25.png" imageanchor="1" style="margin-left: auto; margin-right: auto;"><img border="0" height="300" src="https://4.bp.blogspot.com/-dUOTFsc4bZU/WLVMaYIYBvI/AAAAAAAAJuk/wa3o5zUskGMafO75WHkHAiQSGRyCAjLVwCLcB/s400/Sni%25CC%2581mek%2Bobrazovky%2B2017-02-28%2Bv%25C2%25A011.07.25.png" width="400" /></a></td></tr><tr><td class="tr-caption" style="text-align: center;"><i>Nejlepší časy jsou z jara a léta loňského roku. Podzim a zima jsou fakt bída - lineární regrese sice ukazuje vzestup, ale táhne ho právě hlavně to léto.&nbsp;</i></td></tr></tbody></table><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://3.bp.blogspot.com/-U4Zt4_PXRCA/WLVMamFOwFI/AAAAAAAAJuo/QmIKrYXS6ew2qwvO5A6UmPCfpJcyXcH1wCLcB/s1600/Sni%25CC%2581mek%2Bobrazovky%2B2017-02-28%2Bv%25C2%25A011.08.24.png" imageanchor="1" style="margin-left: auto; margin-right: auto;"><img border="0" height="283" src="https://3.bp.blogspot.com/-U4Zt4_PXRCA/WLVMamFOwFI/AAAAAAAAJuo/QmIKrYXS6ew2qwvO5A6UmPCfpJcyXcH1wCLcB/s400/Sni%25CC%2581mek%2Bobrazovky%2B2017-02-28%2Bv%25C2%25A011.08.24.png" width="400" /></a></td></tr><tr><td class="tr-caption" style="text-align: center;"><i>Jo, taky je vidět, že jsem zase přitlačil a víc se cpu do anaerobního pásma - oranžová křivka.&nbsp;</i></td></tr></tbody></table>Přemýšlím, co je za tím. Pravda je, že v zimě se mi běhá subjektivně pomalu. Letos byla tuhá zima, oproti minulé sezóně jsem často běhal na sněhu a téměř bez výjimky všechno za tmy, v noci. A v noci jsem statisticky pomalejší minimálně o půlminutu na kilák, spíš ještě více. Včera, když jsem běžel při západu slunce, za světla, jsem v příjemné světelné i teplotní pohodě dal desítku za 51 minut.<br /><br />Teď doufám, že se to s jarem zlepší. Vrátím se k běhání delších tratí do tepovky 130 (v zimě bych při ní zmrznul), vrátím se k rychlejším krátkým tratím kolem pěti minut za kilák, zkusím zase obnovit fartlegy.<br /><br />Zdá se, že skutečné poměření mi přinese až nějaký závod, kde mě strhne a vybičuje atmosféra. Když běžím sám, hlídám si zpravidla jiné parametry, než rychlost.<br /><br />Jestli se někde naběhání projevuje, je to vzdálenost a výdrž. Vloni v zimě jsem po dvaceti kilometrech byl na celodenní odpis, proto jsem tehdy běhání ráno vzdal. Letos dám dvacet ráno a pak jdu s dětma na procházku a celý den v pohodě. Jenže už jsem se taky přihlásil na květnový Mácháč run, okruh 60 kilometrů, chtěl bych z něj dát alespoň maratonskou vzdálenost. A to je můj cíl na letošek. Uběhnout maraton. Ne ujít. Uběhnout. Mimochodem, termín Mácháče koliduje s brandýskou čtvrtou, kterou běhám tradičně od doby, co ji běhám (=běžel jsem ji jednou). Jak poznamenal kamarád, je to v pohodě, protože Mácháč se běží dopoledne, to se stihnu přesunout do Brandýsa a odběhnout ještě desítku. No to ale sorry jako :)