---
layout: post
title: 'Projekt Zeleneč: chyba vyhodnocení'
date: '2015-12-21T11:26:00.001+01:00'
author: Patrick Zandl
tags:
- trasy
modified_time: '2015-12-21T11:26:22.857+01:00'
thumbnail: http://1.bp.blogspot.com/-Y6p8m8HqhnE/VnfPrsLE35I/AAAAAAAAIIQ/lysZ56WU1L4/s72-c/Sni%25CC%2581mek%2Bobrazovky%2B2015-12-21%2Bv%25C2%25A011.08.24.png
blogger_id: tag:blogger.com,1999:blog-4956385274303173015.post-6270614530718305525
blogger_orig_url: http://krysabeha.blogspot.com/2015/12/projekt-zelenec-chyba-vyhodnoceni.html
---

O víkendu jsem šel proběhnout trasu Brandýs - Svémyslice - Zeleneč. Do <a href="http://krysabeha.blogspot.cz/2015/12/projekt-zelenec.html">původního plánu</a> se vloudilo několik modifikačních faktorů...<br /><a name='more'></a>Tak za prvé: krásně jsem si vymyslel, že z Brandýsa do Svémyslic nebudu muset běžet po velké silnici, ale poběžím po polní cestě, na kterou jistě navazuje stezka mezi poli. Na ortofotomapě je stezka hezky vidět. Na nějaké městské mapě je na konci polňačky takový remízek s nápisem <i>"stř. baž."</i> - a to mě trochu zarazilo, protože to znamená <i>střed bažiny</i> a bažinou se běhá blbě.<br /><br />Takže jsem nakódoval trasu do Fenixe a vyrazil to v neděli prošlápnout. Kulturně jsem se obohatil o poznatek, že <i>stř. baž</i>. znamená <i>střelince - bažantnice</i>, což jsem si vyjasnil s myslivcem, který mi vysvětloval, že tam nemám co dělat, zatímco já jemu, že to by tam někde muselo být napsané nebo třeba oplocené. Pak jsem vylezl z bažantnice (běhá se jí líp, než bažinou, ale je dost zarostlá) a zjistil jsem, že dál už pokračuje jen ornice. Cesta tam asi byla, ale jezeďáci ji rozorali. Inu, dal jsem si dva kilometry běhu ornicí a musím říct, že to není můj oblíbený terén. Do toho jsem ještě zakufroval, protože jsem se rozhodl neposlechnout garmina a držel se první silnice, na kterou jsem padl, ale to byla polňačka někam pod dálnici, kam jsem zrovna nepotřeboval. Nakonec jsem přeběhl dalším polem přes staveniště domků ve Svémyslicích a pokorně doběhl do Zeleneče na nádraží.<br /><br /><div class="separator" style="clear: both; text-align: left;"><a href="http://1.bp.blogspot.com/-Y6p8m8HqhnE/VnfPrsLE35I/AAAAAAAAIIQ/lysZ56WU1L4/s1600/Sni%25CC%2581mek%2Bobrazovky%2B2015-12-21%2Bv%25C2%25A011.08.24.png" imageanchor="1" style="margin-left: 1em; margin-right: 1em;"><img border="0" height="292" src="http://1.bp.blogspot.com/-Y6p8m8HqhnE/VnfPrsLE35I/AAAAAAAAIIQ/lysZ56WU1L4/s400/Sni%25CC%2581mek%2Bobrazovky%2B2015-12-21%2Bv%25C2%25A011.08.24.png" width="400" /></a></div><div class="separator" style="clear: both; text-align: left;">Zpět už jsem to raději vzal celé po silnici. Ze Zelenče do Dřevčic není provoz extra hustý, o to je rychlejší ... pak státovka na Brandýs už je standard, radši bych se tomu vyhnul, ale co nadělám.&nbsp;</div><div class="separator" style="clear: both; text-align: left;"><br /></div><div class="separator" style="clear: both; text-align: left;">Jak už mi to někdo psal do komentářů, je zajímavé, jak se přestalo s pěšími počítat - pěšky už se nechodí a pěšky se nikam nedostanete. Už jen v Zelenči, na asi kilometru trasy musím pětkrát měnit stranu silnice, protože chodník na jedné končí a začíná v lepším případě na druhé. Ze Zelenče je hezká asfaltovaná cesta kolem hřbitova nově vysázeným lesoparkem, jenže končí nepochopitelně v poli, směřuje nikam. Dá se po ní udělat něco jako okruh s dětma na odrážedle, možná za tím je nějaký budoucí záměr, ale není zřejmý, rozhodně ne z pěší perspektivy. Přitom na těch polňačkách by se tak dobře jezdilo na kole, chodilo, běhalo - asi to už nikdo nechce. Jezdit s dětma na kole po rozflákané okresce, kde to každý žene devadesát, to by se mi fakt nechtělo.&nbsp;</div><div class="separator" style="clear: both; text-align: left;"><br /></div><div class="separator" style="clear: both; text-align: left;">Co se mi na běhání vesnicema líbí? Najednou mám čas si je prohlížet, vnímat. Když jedete autem, nevšimnete si ničeho, jen toho největšího. V hlavě mi utkvěl kříž ve Svémyslicích - je na křižovatce, ze všech stran kolem něj do trojúhelníku silnice. Kolem kříže minimum místa, ale trochu chodníčku tam vzpomínkově udělali. Podle mě na nic - kdyby tam udělali téčko, nevzniklo by zbytečné náměstíčko mezi třema silnicema, ale určitě v tom nějaký vyšší záměr, co jsem nepochopil, byl. Třeba ho časem odhalím.&nbsp;</div><div class="separator" style="clear: both; text-align: left;"><br /></div><div class="separator" style="clear: both; text-align: left;">Proč mi tahle řešení dopravy a našeho okolí vadí? Protože když budeme všechno budovat jen pro auta, nikdy se k chození nevrátíme a nebude to ani jako možnost. A já mám možnosti rád...&nbsp;</div><div class="separator" style="clear: both; text-align: left;"><br /></div><div class="separator" style="clear: both; text-align: left;"><br /></div><div class="separator" style="clear: both; text-align: center;"><span style="text-align: start;"><br /></span></div><div class="separator" style="clear: both; text-align: center;"><span style="text-align: start;"><br /></span></div><div class="separator" style="clear: both; text-align: center;"><span style="text-align: start;"><br /></span></div><br />