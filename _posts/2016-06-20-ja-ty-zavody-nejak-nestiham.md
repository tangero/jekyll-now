---
layout: post
title: Já ty závody nějak nestíhám :(
date: '2016-06-20T16:32:00.003+02:00'
author: Patrick Zandl
tags:
- trasy
- závody
modified_time: '2016-06-21T09:44:55.396+02:00'
blogger_id: tag:blogger.com,1999:blog-4956385274303173015.post-3712558715411615796
blogger_orig_url: http://krysabeha.blogspot.com/2016/06/ja-ty-zavody-nejak-nestiham.html
---

Tak nějak jsem si plánoval, že bych mohl každý měsíc vyrazit na nějaký závod. Jako ve smyslu: <i>změnit trasu, okouknout, jak se to dělá jinde, povyrazit si</i>. Zahnat nudu, protože když běháte po pár trasách, tak ta nuda logicky přijde. A hledání tras je na běhání postupem času to nejnáročnější.<br /><br />No a jak to dopadlo? Naplánoval jsem si vždycky jeden hlavní závod a jeden do rezervy na každý měsíc. Duben dopadl (Půlka v Nymburce), květen byl dost na pováženou a vyšlo to jen proto, že jsem ho měl skoro za barákem, v Brandýse (desítka). Karlštejsnké Běhej Lesy o víkendu nevyšly - obstarával jsem děti. Příští víkend má být <a href="http://www.horskypulmaraton.cz/zavod/16-krusne-hory-2016">taky něco, hezká půlka či co</a>&nbsp;jako Horský půlmaraton - a ni to nevyjde. Na červenec jsem si našel další dvě pěkné věci, tak ta první je přesně v ten den, kdy do města dorazíme na dovolenou, jenže ráno - a ráno tam tutově nedorazíme. No a Zátopkův zlatý týden, hned jak jsem ho objednal a zaplatil, tak se ukázalo, že koliduje s další dovolenou. Tak tím si škrtám i červenec.<br /><br />V srpnu, když bůh dá, změním na chvíli podnebí na rakouské Alpy, to bude změna sama o sobě. Předpokládám, že kromě toho se mi nepodaří vynajít čas nijak a zase to budu vytloukat tím, že běhám z práce. Nejbližší možný termín je tedy v září, s velkými otazníky. V lepším případě se mi podaří vyběhnout z domu na dvacet kilometrů.<br /><br />Konečně jsem pochopil, proč se nabízí tolik volných startovacích čísel ...<br /><br />Ale stejně, kdybyste věděli o nějaké osvědčené hezké události v rozmezí 10-30 km v dojezdu z Brandýsa, dejte vědět :)