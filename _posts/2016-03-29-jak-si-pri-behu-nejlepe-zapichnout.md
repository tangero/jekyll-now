---
layout: post
title: Jak si při běhu nejlépe zapíchnout holenní kost do zadku ...
date: '2016-03-29T09:35:00.002+02:00'
author: Patrick Zandl
tags:
- trasy
- zkušenosti
modified_time: '2016-03-30T10:29:03.788+02:00'
thumbnail: https://2.bp.blogspot.com/-IwUn7Q30HEU/VvovjZoFtQI/AAAAAAAAIPE/wQXjVkKhuIY7y9-JEavJTzW5hR5swS26Q/s72-c/vacov-beh.png
blogger_id: tag:blogger.com,1999:blog-4956385274303173015.post-4003896790884658148
blogger_orig_url: http://krysabeha.blogspot.com/2016/03/jak-si-pri-behu-nejlepe-zapichnout.html
---

<div class="separator" style="clear: both; text-align: left;">Přes velikonoce jsme jeli na Šumavu a to byla pro mne vzácná příležitost vyběhnout do kopců, takže jsem si vymínil čas na desítku kolem Vacova. Vznikla z toho celá řada poznatků k free ride...</div><a name='more'></a><br /><b>Za prvé je dobré mít dopředu rozmyšlenou trasu</b>, protože člověk ztrácí hromadu času tím, že za běhu studuje mapu. Tohle jsem tušil, ale podcenil a řekl jsem si, že někam doběhnu a kdyžtak se vrátím tou samou cestou zpět. To se mi ale pak nechtělo, takže jsem to ladil za běhu a zdržuje to i rozptyluje. Na druhou stranu, co už, nebyl to závod.<br /><br />Za druhé jsem se rozhodl, že když je hezký a slunný den, není třeba běhat v čepici ani čelence. Až později jsem si vzpomněl, že <b>s čelenkou běhám</b> ne proto, abych byl frajer, ale proto, že jinak mi chčije pot do očí, ty si furt vytírám, paří se mi brýle a obecně pozornost věnovaná trati je menší. Což se mi následně vymstilo, ale o tom později.<br /><br />Za třetí jsem si uvědomil, o co je <b>běh přes den, za světla, zábavnější, než v noci</b>. V Brandýse mám svých pár tras, v podstatě je moc neměním, protože je s nima dobrá zkušenost stran náměru a z části jsou po světle. Všude jinde je tma, není nic vidět a terén je tam stejný. Krom toho se upřímně bojím psů, od posledního konfliktu, kdy pravda je, že ho ten debil před hospodou na mě pustil jen tak z prdele, takže to nebyl žádný potulný pes - a naštěstí měl ten pes dost rozumu, aby se zastavil, když zjistil, že mám nůž. Ve dne je na co se dívat - funguje mikropohled, kdy člověk má čas přemýšlet o věcech, které autem mine, aniž by je v té rychlosti stihl vnímat.<br /><br />Za čtvrté mě zaujalo, jaký je <b>na turistických cestách na Šumavě provoz</b>. Pravda je, že pěšího jsem nepotkal nikoho, ale jednoho a  dva motorkáře, kteří po trace jezdili na nějakém stroji za masivního řevu motorů. Ale byli slušní, poděkovali, když jsem je registroval a uhnul jim z cesty.<br /><br />A za páté - <b>kopce jsou něco jiného, než rovinka</b>. Na rovince už jsem schopný držet vcelku ucházející rychlost 5:20-5:40 minut  na kilometr deset kilometrů, ale do kopce nevydržím s dechem a musím prakticky okamžitě zpomalit na rychlost chůze, jinak emuluju leklou rybu. Sice to nebylo tak dramatické, jak vypovídají výsledky, několik minut jsem ztratil ohledávkou škod, ale rozhodně na velké rychlosti v terénu aspirovat nemůžu :(<br /><a href="https://2.bp.blogspot.com/-IwUn7Q30HEU/VvovjZoFtQI/AAAAAAAAIPE/wQXjVkKhuIY7y9-JEavJTzW5hR5swS26Q/s1600/vacov-beh.png" imageanchor="1" style="margin-left: 1em; margin-right: 1em; text-align: center;"><img border="0" height="640" src="https://2.bp.blogspot.com/-IwUn7Q30HEU/VvovjZoFtQI/AAAAAAAAIPE/wQXjVkKhuIY7y9-JEavJTzW5hR5swS26Q/s640/vacov-beh.png" width="441" /></a><br /><br />Pokus promítnout trasu do <a href="https://www.google.com/maps/d/edit?mid=zvmw_yQrF_fU.ktdDCRVnBrwI&amp;usp=sharing">Google Maps import z GPX</a> - ten mimochodem funguje parádně.<br /><iframe height="480" src="https://www.google.com/maps/d/u/0/embed?mid=zvmw_yQrF_fU.ktdDCRVnBrwI" width="640"></iframe>A na čem jsem zhavaroval? Na nepozornosti. Pořád jsem studoval mapu, furt mi tekl pot do očí a jednou jsem opravdu blbě došlápnul. Pravou nohou na plochý kámen, který se svažoval po svahu k levé noze. Pravá noha mi uklouzla, jak byl porostlý řasama a mokrý, fláknul jsem sebou, kolenem do skály, něco pode mnou křuplo, pak pekelná bolest a krev ve vodě. Ležím tam v tom bahýnku, sbírám síly, uvědomuju si, že mě něco píchá do zadku a říkám si, co já asi tak kurva budu dělat, jestli jsem si zlomil haxnu a teď mě holenní kost píchá do prdele. Jsem v lese, ve svahu, tři kilometry na obě strany je jen lesní pěšinka. Ještě budu prosit ty maníky na motorkách, aby mě vzali na rám a odvezli, když jsem před chvílí přemýšlel, jestli to náhodou nejsou nějací lumpové, co ničí přírodu, že jo.<br /><br />Nakonec se samozřejmě ukázalo, že prdla nějaká větev a tu jsem si zapíchl do zadku a krev je z kolene, které jsem si sedřel a trocha té kůžičky pouští krve, jako by prase podřezávali, jak jinak. Za chvilku jsem se usebral a aj koleno jsem rozhýbal, krom  sedřeniny kolena snad bez následků, i když jsem pajdal zbytek běhu.<br /><br /><b>Ponaučení?&nbsp;</b>Trojí:<br />Obnovit <a href="http://krysabeha.blogspot.cz/2015/12/projekt-zelenec.html">projekt Zeleneč</a> a tedy začít běhat domů z práce.<br />Pořídit výběr pokrývek hlavy či čelenek, aby mi neteklo do očí.<br />A soustředit se na trasu, nemyslet si, že když uběhnu deset, tak je musím taky uběhnout ve zdraví jako samozřejmost…  <br /><div><br /></div>