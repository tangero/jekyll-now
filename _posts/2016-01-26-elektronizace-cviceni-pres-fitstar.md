---
layout: post
title: Elektronizace cvičení přes FitStar
date: '2016-01-26T10:25:00.000+01:00'
author: Patrick Zandl
tags:
- trénink
- cvičení
- elektronika
- Fitbit
- fitstar
modified_time: '2016-03-03T19:33:19.580+01:00'
thumbnail: https://3.bp.blogspot.com/-dMihn1ZLY5M/Vqc6lTkfZiI/AAAAAAAAIJs/A0BEWADnB0A/s72-c/IMG_3359.PNG
blogger_id: tag:blogger.com,1999:blog-4956385274303173015.post-3931231286100281103
blogger_orig_url: http://krysabeha.blogspot.com/2016/01/elektronizace-cviceni-pres-fitstar.html
---

Na aplikaci <a href="http://app.fitstar.com/referrals/TW6TXG">FitStar</a> jsem narazil vloni, když je koupil FitBit, ale pustil jsem to z hlavy. Letos, když integraci do <a href="http://krysabeha.blogspot.cz/2016/01/fitbit-blaze-to-jsem-z-toho-blazen.html">fitnesového náramku Blaze FitBit</a> ohlásil, jsem se na FitStar podíval pořádně a zaujalo mě to.<br /><br /><a name='more'></a><br />Já jsem nikdy na rozcvičky nebyl. Ani na běžeckou abecedu a tak. Prostě se obléknu, udělám deset dřepů, pár kliků a vybíhám. Jenže udeřila zima a mě se nechtělo jít v mínus sedmi běhat, protože jsem se bál, že bych to hned zdravotně odnesl. A tak jsem hledal náhradu a řekl jsem si, že FitStar vyzkouším. Je to klasický freemium model - něco je zdarma, za většinu toho pořádného si zaplatíte.<br /><br /><a href="http://app.fitstar.com/referrals/TW6TXG">FitStar</a> je vlastně takový trenér. Na iPhone nebo iPad, případně z webového prohlížeče si pustíte aplikaci, tam se vás vyptají na to, kdo jste, nechají vás odcvičit pár cviků, kdy řeknete, jak moc náročné to bylo a z toho vydedukují něco o vaší kondici. Podstatné je, že cviky jsou hezky předvedené, ke každému jsou instruktážní videa, slušně to odsýpá. Dal jsem tomu dva týdny v těch mrazech, kdy jsem dělal asi šestnáctiminutová cvičení. Většinou jednoduchý cviky, pro nás lemry dobrý v tom, že to nejsou žádný kliky s tlesknutím a padesát za sebou, jinak jsi líná svině, která dostane deku. Jenže ty cviky mi přišly příjemně promyšlený. Například něco, co jsem překřtil “prkno” (je to všechno anglicky a český jména já neznám) - dáte se do pozice, jako byste chtěli dělat kliky, jenže tak zůstanete. Neděláte kliky, jen jste v luftě jako prkno. FitStar mi to naordinoval na patnáct vteřin, říkal jsem si, co blbnou, že to je moc jednoduchý, ale pak jsem se hezky klepal, abych to vůbec dokončil.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="http://3.bp.blogspot.com/-dMihn1ZLY5M/Vqc6lTkfZiI/AAAAAAAAIJs/A0BEWADnB0A/s1600/IMG_3359.PNG" imageanchor="1" style="margin-left: auto; margin-right: auto;"><img border="0" height="180" src="https://3.bp.blogspot.com/-dMihn1ZLY5M/Vqc6lTkfZiI/AAAAAAAAIJs/A0BEWADnB0A/s320/IMG_3359.PNG" width="320" /></a></td></tr><tr><td class="tr-caption" style="text-align: center;">Cvičení začne za deset vteřin, máte udělat šest takových kliků na kolenou.&nbsp;</td></tr></tbody></table><br />Po každém cviku řeknete, jestli to bylo v pohodě, případně, zda jste zvládli odcvičit více. Průvodce vám naservíruje další cvik, všechno s videopředcvičením a povzbuzováním. skončilo to tak, že jsem si za osm euro na měsíc koupil plnou verzi a uvidím, jaká bude spokojenost. Ve free verzi máte několik jednorázových cvičení, které si můžete vybrat podle toho, co chcete posílit plus je zde seriál dvou cvičení týdně na protáhnutí, to jsou ty asi šestnáctiminutové. Za těch osm ojro si můžete vybrat, na co se chcete zaměřit (hubnutí, dostat něco do formy atd) a tomu se přizpůsobuje četnost a náročnost týdenních cvičení od těch dvaceti minut po hodinu denně nebo několikrát týdně. Můžete si také vybrat z mnoha jednorázových procvičení.<br /><br /><div class="separator" style="clear: both; text-align: center;"><a href="http://3.bp.blogspot.com/-g5HbucVn8R8/Vqc6lR8id2I/AAAAAAAAIJo/m80qoxR-vIA/s1600/IMG_3360.PNG" imageanchor="1" style="clear: right; float: right; margin-bottom: 1em; margin-left: 1em;"><img border="0" height="320" src="https://3.bp.blogspot.com/-g5HbucVn8R8/Vqc6lR8id2I/AAAAAAAAIJo/m80qoxR-vIA/s320/IMG_3360.PNG" width="180" /></a></div>Co mi na FitStaru přijde pitomé - ačkoliv jsem tam zalogován přes FitBit autorizaci a aplikace mám propojené, stejně to do Fitbitu nepřenese informaci o tom, že jsem cvičení provedl a musím si ho zapsat ručně, protože FitBit Charge ho ani nerozpozná.<br /><br />Pro mě je to zatím jediná elektronická cvičební aplikace, která mě zaujala. Vyzkoušel jsem placené trenéry na Runkeeperu, to mě moc nezaujalo. Naplánovalo mi to tréningy, jenže se mi nepodařilo je přehazovat, když jsem je někdy prošvihl - a bylo to jen běhání, navíc mi nepřišlo, že by to dělalo nějaký vyhodnocení a podle toho upravovalo tréningový plán. Teď jsem ještě na mobil stáhl <a href="https://www.freeletics.com/">Freeletics</a> - to propagovalo Apple jako novou aplikaci, ale je z velké části placené a ty peníze se mi za pokus dávat nechce, takže časem prozkoumám to, co tam je neplacené a co se skrývá pod nepochopitelnými názvy jako Seth …<br /><br />Na kontrolní otázku, proč nechodím do fitka za trenérem za skoro ty samý prachy: nemám čas v dobu, kdy jsou fitka v Brandýse otevřená a navíc do fitka moc nezapadám a ani zapadat asi nechci.<br /><br />Jo, kdybyste chtěli FitStar vyzkoušet, můžete si tam <a href="http://app.fitstar.com/referrals/TW6TXG">zadat refferal code&nbsp;TW6TXG</a> - možná vám to něco přidá zdarma, to nevím, jen mi to všude připomínají, ať pozvu lidi. <br /><br />