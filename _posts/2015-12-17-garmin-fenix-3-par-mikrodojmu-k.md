---
layout: post
title: Garmin Fenix 3 - pár mikrodojmů k elektronizaci běhu
date: '2015-12-17T09:25:00.002+01:00'
author: Patrick Zandl
tags:
- nákupy
- elektronika
- Garmin
modified_time: '2015-12-17T09:25:28.762+01:00'
thumbnail: http://3.bp.blogspot.com/-hSe2UG1GV4k/VnJv12moPlI/AAAAAAAAIGw/2_b3TASJJ3w/s72-c/IMG_3223.jpg
blogger_id: tag:blogger.com,1999:blog-4956385274303173015.post-1507006074468273690
blogger_orig_url: http://krysabeha.blogspot.com/2015/12/garmin-fenix-3-par-mikrodojmu-k.html
---

O elektronizaci běhání přemýšlím delší dobu. Teď mi kamarád půjčil Garmin Fenix 3 a tak pár dojmů ze tří dnů a dvou běhů.<br /><br /><a name='more'></a>Tak především, proč přemýšlím o hodinkách na běhání s GPS? Hlavně proto, že se ukázalo, že mobil se mi po dvou hodinách běhu prakticky vybije, takže jak jsem nechápal, proč lidi neběhají jen s Runkeeperem, tak je to zjevně i pro to. Kromě toho jsem doufal v plastičtější obraz mého výkonu. <br /><br />O Garminu Fenix 3 je článek třeba <a href="http://rungo.idnes.cz/dlouhodobe-zkusenosti-s-nejhezcimi-sportovnimi-hodinkami-garmin-fenix-3-149-/behani.aspx?c=A150818_090257_behani_Pil">zde na Rungo</a>. Hodinky jsem ukazoval v práci kolegům, kteří se zabývají UX, uživatelskou přívětivostí a všichni jsme se shodli, že to dělali technici. Možná pro běžce, ale kdo ví. Jen podotýkám, že naše firma se zabývá uživatelskou motivací, takže nás to zajímalo profesně a máme k tomu poučený názor.&nbsp;<div><br /></div><div class="separator" style="clear: both; text-align: center;"><a href="http://cdn.blessthisstuff.com/imagens/stuff/garmin-fenix-3-2.jpg" imageanchor="1" style="margin-left: 1em; margin-right: 1em;"><img border="0" src="http://cdn.blessthisstuff.com/imagens/stuff/garmin-fenix-3-2.jpg" height="217" width="320" /></a></div><div class="separator" style="clear: both; text-align: center;"><i>Počítejte s tím, že v reálu ten displej rozhodně takhle nesvítí a bez podsvícení se musíte trochu soustředit, abyste ho přečetli. Na druhou stranu, rozlišení má opravdu jemné, úspěch Apple s Retinou ostatní výrobce dost přesvědčil.&nbsp;</i></div><div><br /><br />Za prvé: hodinky vypadají docela dobře, ale z hodinářského pohledu je to chyba na chybu. Už jen šroubky držící lunetu - tři jsou tak, dva onak. Tlačítka na boku vlevo tak, vpravo onak. Materiálově kvalitní, výborné zpracování, ale designově funkčnost nadřazená ostatnímu. Což někoho uspokojí, ale mě nenadchne. <br /><br />Za druhé: Mobilní aplikace na iPhone vypadá jako středověk. Zjevně to někdo dělal v multiplatformním udělátku a byl rád, že s malou úpravou to z něj vysmaží i do Androidu, ale je to prostě nedotažený, i když uznávám, že funkční.&nbsp;<div><br /></div><div class="separator" style="clear: both; text-align: center;"><a href="http://3.bp.blogspot.com/-hSe2UG1GV4k/VnJv12moPlI/AAAAAAAAIGw/2_b3TASJJ3w/s1600/IMG_3223.jpg" imageanchor="1" style="margin-left: 1em; margin-right: 1em;"><img border="0" height="320" src="http://3.bp.blogspot.com/-hSe2UG1GV4k/VnJv12moPlI/AAAAAAAAIGw/2_b3TASJJ3w/s320/IMG_3223.jpg" width="180" /></a></div><br /><div class="separator" style="clear: both; text-align: center;"><a href="http://3.bp.blogspot.com/-BsbTC_TWDi4/VnJv1x8qnCI/AAAAAAAAIGo/PTo1VMPAbnA/s1600/IMG_3224.jpg" imageanchor="1" style="margin-left: 1em; margin-right: 1em;"><img border="0" height="320" src="http://3.bp.blogspot.com/-BsbTC_TWDi4/VnJv1x8qnCI/AAAAAAAAIGo/PTo1VMPAbnA/s320/IMG_3224.jpg" width="180" /></a></div><br /><div class="separator" style="clear: both; text-align: center;"><a href="http://1.bp.blogspot.com/-Tf4mRQQj66Y/VnJv1wE-MlI/AAAAAAAAIGs/6dyuBwajH0M/s1600/IMG_3225.jpg" imageanchor="1" style="margin-left: 1em; margin-right: 1em;"><img border="0" height="320" src="http://1.bp.blogspot.com/-Tf4mRQQj66Y/VnJv1wE-MlI/AAAAAAAAIGs/6dyuBwajH0M/s320/IMG_3225.jpg" width="180" /></a></div><br /><div class="separator" style="clear: both; text-align: center;"><a href="http://4.bp.blogspot.com/-gKpgMhdmeJ0/VnJv2mqfpRI/AAAAAAAAIG0/cyE_9fVxA2Q/s1600/IMG_3226.jpg" imageanchor="1" style="margin-left: 1em; margin-right: 1em;"><img border="0" height="320" src="http://4.bp.blogspot.com/-gKpgMhdmeJ0/VnJv2mqfpRI/AAAAAAAAIG0/cyE_9fVxA2Q/s320/IMG_3226.jpg" width="180" /></a></div><div><br /><br />Obrazovky v mobilní aplikaci i na webu vám servírují buďto pár povrchních dat, nebo sloupce detailních čísel, ale vůbec vám nepomohou. Průměrná kandence kroku 170 je hodně, málo nebo akorát? Googluj, šmudlo. Tohle je přesně ten technicistní přístup, který nesnáším: nahází na vás bez ladu a skladu hromady čísel a vy si je musíte vyhodnotit. Pro zapáleného profíka je to fajn, ale že by se podala pomocná ruka amatérovi a řeklo se mu, co zlepšovat a jak se posouvá, to tedy ne. Přeložit hromady čísel do nějakých přehlednějších metrik, názornost, kdy se ukáže, zda je to v pořádku atd… <br /><br />Za třetí: Stejně tak webová aplikace. Po přihlášení je tam hromada dlaždiček, který jsou prázdný a bezútěšný. Člověk musí mít dost vůle to zkoumat, což je fajn očekávat od běžeckého fandy, ale kdy pak člověku zbude čas na běhání? Co mě mrzí pro rozhodování - není tam žádný demo účet, který by mi umožnil prozkoumat, co všechno Garmin Connect nabízí. To mě štve ale prakticky u každého konkurenta.<br /><br />Možná jsem deformovaný prací, ale tak nějak jsem od majstrštyku v oboru a s cenovkou třináct čekal něco víc. Rozumějte mi dobře - hodinky jsou prímovní, ukazují mraky dat, ale jsou jako takové ty první Android telefony: dá se na nich nastavit všechno, ale musíte se prodírat menu, zkoumat, nastavovat. Jeden příklad za všechny: je hezké, že detekují odpojení od bluetooth telefonu zavrněním, jenže když spíte v jiném pokoji, než dobíjíte v noci mobil, tak vám prostě párkrát v noci zavrní, že jste ztratili signál. Kde se to vypíná, babo raď a ty hledej. <br /><br />Pak jsou tam funkce, který vůbec nechápu, jako teploměr. Ten měří naprostý hausnumera, jak by ne, hodinky jsou na ruce a hřejou se od ní, když přes ně dám ještě rukáv, naměří to třicet stupňů při běhu a i když je dost teplý prosinec, takový drama to venku není. <br /><br />Drobná nevýhoda je, že mi je kamarád zapomněl půjčit pulsmetr s hrudním pásem, takže zrovna tenhle přínos, který mě zajímal, nevyzkouším. <br /><br /><b>Osobně přemýšlím, co s tím.&nbsp;</b></div><div><br /></div><div>Na shortlist jsem si dal Garmin Forrester 235 - má optický senzor pulsu, pro mě dost stěžejní věc. Pak Polar A360, což je spíš fitness věc. A Tomtom Runner2 ve verzi Cardio, tedy také s optickým senzorem pulsu. Jenže už podle cenovky to bude ještě slabší a přidaná hodnota proti mému Fitbit Charge HR je malá. Vlastně mi na něm vadí dost podstatně jedna věc: neumí mě upozornit na překročení tepové zony. Musím to ručně kontrolovat, což je blbé. Charge HR na to prostě není a nebyl, model Surge sice má vestavěnou GPS, ale na překročení tepové zony také myslím upozornit neumí. Nevíte to někdo? Z webu se to vyčíst nedá, což pro mě znamená, že to spíš neumí - zavrnět, když se dostanu z jedné tepové zony do jiné...<br /><br />Zatím nejvíc parády mi tedy dělají jednoduché hodinky od Jakuba s prsním pásem, které na tepovou zónu upozornit umí a k nim pro pozdější analýzu Fitbit se synchronizací do Runkeeper, čímž tam dostávám i to GPS. S limitem, že po dvou hodinách je mobil bez šťávy, což je samozřejmě a nade vší pochybnosti důvod, proč neběhám přes dvě hodiny, že ano. <br /><br />Abych to shrnul, mám tak ještě nějaký prostor na hledání optimálního řešení, asi tak do léta, než začnu pobíhat po kopcích ve volném stylu :)<div><br /><div><i>PS: Poslední informace je čistě pro pořádek: ochrannou známku Fenix na českém trhu pro sektor outdooru zastupuje jedna naše firma a soudruzi z Garminu nám v tom dělají brajgl...&nbsp;</i></div></div></div></div>