---
layout: post
title: 'Boty koupeny: NB 1210'
date: '2015-12-10T15:33:00.002+01:00'
author: Patrick Zandl
tags:
- trailpoint
- boty
modified_time: '2015-12-10T16:52:36.423+01:00'
blogger_id: tag:blogger.com,1999:blog-4956385274303173015.post-2318974017798634948
blogger_orig_url: http://krysabeha.blogspot.com/2015/12/boty-koupeny-nb-1210.html
---

Složitý proces nákupu bot proběhl. Několik postřehů.<br /><br /><a name='more'></a>Nejdříve to nejnapínavější, co jsem to vlastně vybral. New Balance 1210 V2 v tomhle červeném provedení. Barvu prostě proto, že ji měli v mojí velikosti. A tenhle model? Měl jsem na něj dobré reference a byl jsem v něm spokojený. Jak by ne. Proti mým Najkám jsou tyhle boty pohodlné, měkoučké, příjemně sedící a o dva litry dražší. Takže aspoň vím, v čem ten rozdíl v ceně je :)<br /><div class="separator" style="clear: both; text-align: center;"><a href="http://www.bike24.com/i/p/3/9/141193_00_d.jpg" imageanchor="1" style="margin-left: 1em; margin-right: 1em;"><img border="0" src="http://www.bike24.com/i/p/3/9/141193_00_d.jpg" height="320" width="320" /></a></div><div class="separator" style="clear: both; text-align: left;">Ale vážně. Za prvé jsem se chtěl o běhání s někým poradit, za druhé mě unavovalo věnovat tomu tolik hodin načítání často protichůdných informací. Tak jsem se rozhodl, že dorazím někam na "diagnostiku", kde mi poradí. <a href="http://www.trailpoint.cz/">Trailpoint</a> vypadal důvěryhodně, tak jsem se tam objednal a dorazil s tím, že za půlhodinovou konzultaci zaplatím pětikilo. A to mi přišlo fér - nebylo by mi trapné si tam boty nekoupit, pokud by se mi něco nelíbilo.&nbsp;</div><div class="separator" style="clear: both; text-align: left;">To pětikilo jsem si nakonec užil ke své maximální spokojenosti. Koukli se, jak stojím, jak běhám, dostal jsem pár dobrý rad, jak cvičit před během, co dělat, z půlhodiny byla hodinka takových těch praktických poznatků ke všemu kolem. Včetně toho, že se opravdu dokopu v práci občas pracovat ve stoje, když už tu na to máme stoly.&nbsp;</div><div class="separator" style="clear: both; text-align: left;">No a jeden z poznatků bylo, že bych měl předefinovat dojem, po čem běhám. Zatím jsem vždycky měl za to, že po silnici, tedy sháním silniční boty. Byl jsem taktně upozorněn, že české okresky nejsou vždycky úplně to, co by za silnici označili západní výrobci bot a když jsme studovali fotky silnic v Brandýse a okolí, kde naběhám nejvíce, ukázalo se, že to chce něco lehce trailového. Opravdu, většina silnic tu má rozflákaný povrch, který v lepším případě připomíná šatolinu, v horším ornici. Na silnicích je vrstva hlíny ze zemědělských či stavebních strojů, asfalt rozpraskaný, výmoly a díry téměř neustále. V lepším případě zánovní zámková dlažba, v horším rozježděné kočičí hlavy. Prý typický vysokohorský trailový terén bez vysokých hor. A je to fakt. Když běhám večer a něco z toho je namrznutého nebo naopak pořádně rozčvachtaného, je to s hladkýma silničníma botama o hubu.&nbsp;</div><div class="separator" style="clear: both; text-align: left;"><br /></div><div class="separator" style="clear: both; text-align: left;">Z nákupu spokojenost. Pětikilo za diagnostiku jsem nakonec ušetřil, s nákupem bot mi ho srazili. Přijde mi to fér model - díky němu se mi prodejce věnuje, nějaké peníze má jisté, já se dozvím, co potřebuju, i kdybych se pak rozhodl koupit si něco jiného a někde jinde. Krom toho člověka to motivuje si boty koupit v místě, protože ví, že by je někde po internetu vyšašil možná o něco levněji, ale zase takhle mu odpočtou to pětikilo a tím je to už vlastně jedno. Přijde mi to na obě strany win-win model...</div><div class="separator" style="clear: both; text-align: left;"><br /></div><div class="separator" style="clear: both; text-align: left;">Jestli bude spokojenost s botama, to se ještě uvidí. Teď mě nejvíc mrzí, že je dostanu od ženy až pod stromeček, takže si ještě na první výběh pár dní počkám. Nebude divný, jít si zaběhat na štědrý večer o půlnoci?</div>