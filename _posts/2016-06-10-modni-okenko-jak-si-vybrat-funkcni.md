---
layout: post
title: 'Módní okénko: jak si vybrat funkční tričko na běhání'
date: '2016-06-10T11:02:00.003+02:00'
author: Patrick Zandl
tags:
- trička
- oblečení
modified_time: '2016-06-10T11:02:30.298+02:00'
blogger_id: tag:blogger.com,1999:blog-4956385274303173015.post-3976424079807797454
blogger_orig_url: http://krysabeha.blogspot.com/2016/06/modni-okenko-jak-si-vybrat-funkcni.html
---

V čem běhat? No asi v tričku. Jenže jak si ho vybrat? Fakt jen podle vzhledu? Moc materiálů na tohle téma jsem nenašel, tak jsem si dovolil výsledky vlastního testování a rešerší.<br /><br /><a name='more'></a><br />Byl to můj první průzkum. Jaký si koupit tričko, na co si dát pozor. Nikde jsem pořádný článek o tričkách na běh nevygoogloval, což mě překvapilo, všude jsem se jen dočetl, že mám koupit funkční tričko z umělých vláken, neboť nesaje vodu. Vyvodil jsem z toho, že všechna trička jsou vlastně stejná, liší se jen nepatrně a vzhledově. Rychle se ukázalo, že to není tak docela pravda. Trika na běhání se liší v řadě parametrů, které jsem stihl odhalit a asi i v řadě, které jsem ještě neodhalil, maje málo praxe. Nakoupil jsem celou plejádu trik na běh, protože ta musíte prát po každém použití nebo běhat ve smradlavém hadru. Je dobrý mít výběr i na pár parametrů, takže co asi tak byste u trička mohli zvážit dle mého skromného pozorování?<br /><br /><b>Provedení a střih</b> - funkční triko by vás mělo obepínat (říkají moudré články na netu). Jen tak odvádí pot ještě před tím, než by na mírně rozdílně teplé látce zkondenzoval. To dává smysl a potvrzuji to, první tričková vrstva musí potáhnout tělo a záleží na tom, jak ho máte vytvarované. Jestli máte moře svalů nebo pivní břich, to musíte vzít v potaz rozdílným provedením trika. Neváhejte vyzkoušet...<br /><br /><b>Délka rukávů -&nbsp;</b>to je asi jasné. Osobně nemám rád tílkové provedení, potřebuju mít alespoň krátký rukáv a hodí se mít na jaro a podzim i dlouhý rukáv, když ještě není dost teplo na to, abyste běželi v krátkém rukávu, ale ani dost zima na to, abyste si vzali zateplenou bundu. Koupil jsem si tuhle (ve výprodeji, jak jinak) tričko Rebook s dlouhým rukávem a kapucou. Kapucka je plánovaná spíše proti větru, není extra nepromokavá, zatím jsem ji ještě nepoužil, ale běhám dost po polích, kde si říkám, že se může hodit a ničemu nevadí. Navíc tohle tričko má na rukávu kapsičku na klíč, jelikož někdy jdu vyloženě běhat na lehko a nesnáším cinkání klíčů ani dojem, že mi mohou z kapsy vypadnout, tahle kapsička na zip se hodí.<br /><br /><b>Materiál (látka) </b>- nejsem galanterní zbožíznalec, bohužel. Většinou se v případě běhání budete pohybovat v rámci polyester a polypropylen, přičemž konkrétní provedení vlákna (jeho tvar) a způsob utkání látky nazývají různí výrobci všelijakými krásnými názvy (MotionDry od Asics, DryFit u Nike, ClimaLite u Adidasu, HeatGear u UnderArmour atd). Důležité je vlákno, u triček jde většinou o polyetylen, tedy plastik. Nesaje vodu, je hned suchý, ale taky mokrý neizoluje a nehřeje (to dělá vlna). Po čase zasmrádne, protože se ve vlákně namnoží bakterie z potu. Bavlna se na běh nepoužívá, na aktivity, při nichž se člověk potí, se nehodí, protože sákne a drží vodu a máte pocit, že běžíte v mokrém kusu hadru (což je přesně to, co se děje). Kašlete na marketingové názvy, jsou dvě faktický zlepšení: příměsi stříbra do vlákna (za/omezí zápach z pocení) a doplnění o jiná vlákna (nylonová, elastenová, polyamidová pro lepší přiléhavost trička a bambusová pro omezení zápachu z pocení a zvýšení příjemného pocitu). Na letním běhání se neprojevují ani úpravy vlákna jako počesání a jiné (<a href="http://www.skolatextilu.cz/elearning/444/textilni-terminologie-zboziznalstvi/tkaniny/Nazvy-vzhledovych-uprav-tkanin.html">doporučuji projít pro zájemce zde</a>). O materiálech podrobněji <a href="http://www.modnipeklo.cz/2011/06/materialy-1-umela-vlakna/">pro zájemce zde</a>. Co je dobrá věc, je Merino vlna - hlavně do zimy, protože hřeje i nachcaná, nesmrádne, ale taky je drahá. Na běhání v zimě rozhodně stojí za úvahu, jinak bych řekl, že je lepší kupovat levný funkční trička a vyhazovat je, když už jsou humusoidní. Bacha na to, řada látek kvůli příměsím se musí opatrněji prát či sušit, zvykem jsou teploty do 40°C (někdy i 30°C) a rozhodně nepoužívat aviváže, tím se funkční vlastnosti umělých vláken spolehlivě ničí. A ještě na jednu věc bacha: umělá vlákna jsou elektrostatická, takže s nima rozhodně nelezte na dílnu elektronikům.<br /><b><br /></b><b>Tloušťka látky</b>&nbsp;- ta rozhoduje o tom, jak moc pohodlné vám bude tričko v zimě či v létě. Nevýhodou polyetylenových látek je jejich větší gramáž, čemuž se výrobci látek snaží různě čelit a na trhu jsou už i trička z tenkých PE materiálů, kde daní je vyšší náchylnost k poškození. Třeba moje oblíbené tričko Asics Lite Show SS jsem si koupil vyloženě na letní běhání, je tenoučké, po bocích má perforovanou látku. Tím výrobci řeší odvod potu, pro dobrý pocit při běhání potřebujete, aby jste měli záda a hruď chráněnou před větrem, na bocích už se často dává nějaká perforovaná látka. Jinak asi nic, co byste neodhadli: tlustší tričko se hodí i na chladnější počasí, ale překvapivě bude levnější, nákladnější je udělat lehkou látku z PE, než tlustou ...<br /><br /><b>Kompresní tričko </b>- to záleží na tom, jestli máte kompresní trička rádi. Já ne. Takže s nima neporadím.<br /><b><br /></b><b>Látka a její dráždivost</b> - tohle už je vošajslich a asi to v krámě nepoznáte. Některý látky prostě dráždí kůži, chlapy zejména na prsních bradavkách (u mě se to projevuje na ranách na kůži). Prostě vám kůži při delším běhu (u mě tak nad 5-7 km spolehlivě) rozedřou. Spolehlivým řešením je polštářková náplast na inkriminovaná místa. Někteří výrobci rovnou dopředu hlásí, že prodávají látku, která kůži nedráždí, ale do prvního výběhu to nepoznáte. Důvod je jasný, umělé vlákno má ostré hrany a aby bylo bez ostrých hran, je jeho výroba o dost dražší. Pokud je tričko navíc texturované (různé takové ty miliardy dírek na látce, aby lépe pouštěla pot ven), je téměř jisté, že bude problém.<br /><br /><b>Látka a její ošoupatelnost, trvanlivost</b> - pokud běháte s batohem, můžete mít problém s opotřebením látky trika. Moje oblíbené tričko Asics Lite Show SS se prostě od batohu ošoupává docela hodně. Bohužel i v místech, kde jsou švy, takže jsem zvědav, kdy se začne rozpadat. Obecně asi taky v obchodě neposoudíte, ale pokud běháte bez batohu, asi na to ani nenarazíte.<br /><br /><b>Švy</b> - aby vás nedráždily, mají být ploché. Látka se sešije tak, že šev je přišitý na látku. Dá to více práce, je to dražší na výrobu, ale vás pak šev neřeže. Zkontrolujete snadno, obrátíte tričko na ruby a pokud někde vidíte vyčuhující švy, je to prostě levnější kus a můžete s tím mít problém. U jednoho trička se mi stalo, že švy ploché, všechno parádní, jen cedulka s návodem na praní byla umístěna ve výši mých žeber a je z nějakého plastového materiálu, takže i když jsem i odstřihl, dře mě a musel jsem ji upálit. Věc, která vás asi nenapadne a je to zase jen praxí. U švů už se mi taky dvakrát stalo, že výrobce udělal hezké ploché švy, ale látku špatně sesadil, takže švy nedržely pořádně a po pár bězích se látka ze švu vytrhla a byla z toho reklamačka (uznaná).<br /><br /><b>Vyztužení límce </b>- toho jste si asi u některých triček všimli. Mají v límci vzadu vsazený tužší kousek látky. Je to kvůli tomu, aby tričko lépe drželo tvar jak na ramínku, tak na vás a nestahovalo se kolem krku. Taky to chrání límec proti nadměrnému otěru (na ten je PE dost háklivý).<br /><br />Řada těchto věcí se nedá vyzkoušet v obchodě, nezjistíte je z recenzí. (na trika se moc nedělají) - jsou dosti subjektivní. Doporučím postupně nakoupit něco jako pět různých triček a uvědomit si, k čemu a v čem jsou lepší. Sám mám trička různě výrazně barevná - prostě proto, že ta barva byla ve slevě, nelíbí se mi, ale beru si je tam, kde potřebuju být výrazně vidět (silnice). Pak mám trička z tenké látky na léto, dlouhý rukáv do chladu, mám i jedno kompresní (beru ho taky v zimě), mám jedno co se dá zapnout až ke krku (prostě ho mám rád jako univerzální) ...