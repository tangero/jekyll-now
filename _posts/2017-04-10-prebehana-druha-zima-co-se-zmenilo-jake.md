---
layout: post
title: 'Přeběhaná druhá zima: co se změnilo, jaké jsou zkušenosti'
date: '2017-04-10T19:07:00.000+02:00'
author: Patrick Zandl
tags:
- výstroj
- začátek
- zima
modified_time: '2017-04-10T19:08:50.088+02:00'
thumbnail: https://4.bp.blogspot.com/-WVjh74CLpJk/WOu7Xpwb82I/AAAAAAAAKH8/5pq_Nh6e4UsNjj9hUP77P9HH-WjlhiDjgCLcB/s72-c/76513390_l_a2.jpg
blogger_id: tag:blogger.com,1999:blog-4956385274303173015.post-4009932351290684829
blogger_orig_url: http://krysabeha.blogspot.com/2017/04/prebehana-druha-zima-co-se-zmenilo-jake.html
---

Běhám druhým rokem a přeběhal jsem podruhé asi nejnáročnější běžeckou sezónu, zimu. Dovolím si shrnout pár zkušeností, nad kterými se budou zkušení ošklíbat, nováčkům snad přijdou vhod. <br /><a name='more'></a>Tahle zima byla podstatně chladnější, než ta předchozí. Jenže už jsem s tím měl víc zkušeností. Uměl jsem lépe odhadnout, co si obléknout. Zásada číslo jedna: když vylezete oblečení ven, měla by vám být mírná zima. Ne proto, že vás to nutí běžet, ale proto, že se za chvíli dohřejete a nepřehřejete.<br /><br />Naučil jsem se vždy nosit v kapse sbalenou větrovku Salomonu, je maličká, lehká a pro případ větru nebo ve chvíli, kdy se fakt musím zastavit či se ochladilo, se sakra hodí. Pokud v zimě běžím kolem dvaceti kilometrů a více, beru si ještě alufolii do kapsy. Je to spíš psychická podpora, zatím jsem ji nikdy nevybalil, hlavně proto, že bych ji už nikdy nesbalil.<br /><br /><div>Přestal jsem šaškovat s dýcháním přes šátek, když je do mínus deseti. Není mi to pohodlné, ačkoliv všude čtu, jak je to důležité pro ohřátí dechu, tak se mi to v praxi ani podstatné nezdá. Nemůžu se ani nadechovat nosem, protože mám většinou trochu rýmu, takže nádech nosem je pomalý na potřebu při běhu. Už to neřeším, do mínus deseti v klidu nadechuju studený vzduch do plic. Jediné, co řeším důsledně, je látkový tunel na krk, který v zimě nosím běžně i přes den. Přijde mi, že jsem na krk nějaký háklivý a tunel mi pomáhá. Zase: lze namítnout, že je to placebo efekt, ale taky je pravda, že jsem přes zimu vážněji nezastonal a platí zde ajťácké "Co funguje, neměň."<br /><br /></div><div>Výrazně poladěné oblečení je výhoda. Koupil jsem si moira tričko, ultralehké, mohu si ho brát jako nultou vrstvu, na něj dám tričko s krátkým rukávem, na to zateplenou běhací bundu Nike  Shield s dlouhým a to mi vcelku dobře stačí do mínus deseti. Pokud je víc ostře zima, beru si místo Moira trička kompresní triko s dlouhým rukávem, na to teprve triko s krátkým a bundu. Pod mínus patnáct jsem neběžel. Stejně tak do mínus pěti nosím jen dlouhé kalhoty, pod mínus pět přidám ještě Moira pletené podvlékačky či co to je.<br /><br /></div><div>Hodně příjemné překvapení je zdraví. Zatímco do téhle doby jsem prakticky každou zimu posledních deset let zůstal týden na antibiotikách, tentokrát i v nejhorší sezóně chřipek jsem jen trochu pokašlával a v záchvatu paniky si tři dny bral aspirin. Teplota sice šla nahoru, ale na jeden dva dny, kdy jsem zpomalil či běh o den odložil, pak se to samo srovnalo a šlo se zase běhat. To je příjemná změna, zvládnout zimu bez zásadního ochoření, ještě vloni jsem přes týden musel zůstat v posteli.&nbsp;</div><div><br /></div><div>Celkově největší nevýhoda zimy je psychologická. Když je tma už ve čtyři hodiny, neláká to k běhání, člověk se musí víc nutit. Fakt je, že mi pomáhalo, když bylo počasí něčím zvláštní. Třeba se vykopnout to hustého chumelení, abych otestoval, jak to pokryje bunda a fénixácká čelovka - to má něco do sebe. Jenže většinu dní je prostě jen zima, tma a přihnusněle, to se člověku nikam akorát nechce.<br /><br /></div><div>V zimě se mi osvědčilo běhat v trailových botách. Mají neprofoukavý svršek (aspoň ty moje NB1210), takže je v nich příjemněji. A navíc drží lépe na namrzlé silnici. Běhat na ledu a sněhu je navíc osvěžující, člověk se rychle naučí nenašlapovat na paty, ale na střed nohy...<br /><br /></div><div>Ve výprodejích jsem ukořistil tlustší ponožky na běh a pak také kompresní ponožky. Ty z Lidlu jsem během pár běhů protrhnul, ty od Nike za dvojnásobek drží podnes, fakticky se mi zdálo, že fungují obě stejně, jen ta výdrž je podstatný rozdíl. <br /><br />Další finta: po výběhu v mrazech jsem se naučil lézt do sprchy, aniž bych si sundával čepici. Dost se potím, v mínus deseti se mi stalo, že mi čepice přimrzla ke kusu ucha a jak bylo znecitlivělé, tak jsem si až podle krve ve sprše všimnul, že jsem čepici sundal i s kusem ucha. V horské sprše se led na čepici rychle rozpustí a čepice jde sundat i bez ucha. <br /><br />Na teplo hlavy jsem háklivý. Zatímco nohy mi nemrznou, moje hlava má ráda akurátní teplotu. To má každý jinak. V letňanském SportDirectu jsem si koupil fajnovou zateplenou čepici Karrimor za dvě stovky. Má vzadu poutko na blikačku, koupil jsem k tomu fénixáckou <a href="https://www.kronium.cz/celovka-fenix-hl05/prod_1389.html">blikačku HL05</a>, která se do toho poutka přesně zatnout. Čepice je vykrojená, dobře kryje uši, takže k nim nepřimrzá jako Asics, který vykrojení pro uši nemá a tak se jich dotýká zamrzajícím lemem. Do zimy se mi vykrojená zateplená čepice osvědčila.&nbsp;</div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-WVjh74CLpJk/WOu7Xpwb82I/AAAAAAAAKH8/5pq_Nh6e4UsNjj9hUP77P9HH-WjlhiDjgCLcB/s1600/76513390_l_a2.jpg" imageanchor="1" style="margin-left: auto; margin-right: auto;"><img border="0" height="320" src="https://4.bp.blogspot.com/-WVjh74CLpJk/WOu7Xpwb82I/AAAAAAAAKH8/5pq_Nh6e4UsNjj9hUP77P9HH-WjlhiDjgCLcB/s320/76513390_l_a2.jpg" width="320" /></a></td></tr><tr><td class="tr-caption" style="text-align: center;">tahle <a href="http://cs.sportsdirect.com/karrimor-skull-cap-adult-765133">Karrimor čepice</a> se do zimy osvědčila, ale je fakt teplá :)</td></tr></tbody></table><div><br />Musím říct, že druhá zima, ačkoliv byla mnohem chladnější a ostřejší, mi vůbec nevadila. Největší nepříjemností je nedostatek světla, ale i to má své výhody: na cestách je minimum bezohledných cyklistů, ti, co cyklují, jsou ti otrlí, co vědí, že nejsou sami. Pejskaři se nevydávají daleko od domovů a i řidiči jsou opatrnější. I tak jsem ale jednou hodil takzvanou preventivní šipku do škarpy, když se mi zdálo, že pan řidič nevyhodnocuje správně vzdálenost.  <br /><br /></div><div>Také bych řekl, že míra mojí teplotní paniky se posunula o deset stupňů níže. Vloni jsem se před výběhem do teplot pod nulou speciálně rozehříval, připravoval. Letos jsem do nulových teplot vybíhal bez větší kontroly a teprve pod mínus deset jsem se speciálně rozehřál abecedou doma a bedlivě kontroloval, jak mám na sobě natažené prádlo. <br /><br />Fakt, že jsem v zimě naběhal až o  polovinu kilometrů méně přičítám hlavně tmě a obtížné možnosti běhat domů z práce (neměl jsem pořešený transport věcí, vyřešil jsem ho až koncem zimy). A taky problémům se svátky.<br /><br /><i>Čili shrnuto a podtrženo, zimy se při běhání nebojte. Nakonec je s ní sranda jako s každým jiným obdobím. </i></div>