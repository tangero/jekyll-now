---
layout: post
title: Prosekávání cesty na Popovice
date: '2016-05-24T21:09:00.005+02:00'
author: Patrick Zandl
tags:
- trasy
- Popovice
modified_time: '2016-05-24T21:10:48.084+02:00'
thumbnail: https://3.bp.blogspot.com/-Sq8yV-x6XFk/V0Smj-RPInI/AAAAAAAAIUg/pwShRLLjx8ESSomDfcm-Io8jkScWal0MACLcB/s72-c/IMG_0530.jpg
blogger_id: tag:blogger.com,1999:blog-4956385274303173015.post-1595455603692130388
blogger_orig_url: http://krysabeha.blogspot.com/2016/05/prosekavani-cesty-na-popovice.html
---

Jedna z mých oblíbených “pětek” je běh kolem Hrušovského rybníka do Popovic a zpět. V praxi lze běžet dvojím způsobem. Po silnici  do Popovic a Alejí zpět do Brandýsa, tedy zprava kolem rybníka, nebo to vzít doleva pěšinkou, která vede takovým lesíkem z náletových dřevin.<br /><br />Pěšinku zovu trail, protože je to v okolí největší trail, samozřejmě když vynechám totálně rozmrdaný hlavní tah do centra Bradnýsa. Mám to tam rád, protože je to takový dotek přírody, je tam i kopeček, kde se daly trénovat seběhy a výběhy, jenže teď to zarostlo trávou po kolena a bez přeražení nohou se tam nenatrénuje nic. Minulý týden, když jsem tam běžel, tak jsem zjistil, že už je i problém &nbsp;proběhnout po pěšince, protože mezi těmi náletovými dřevinami pěkně zarostla. Tak jsem si řekl, že bych to tam mohl prořezat. Plánoval jsem to na víkend s Vojtou, jenže děti byly nachcípané, takže jsem ho tam nakonec netahal, navíc má drahá žena soudila, že když nás někdo nachytá, jak rubeme cestu, tak nás pěkně seřve. Kterážto obava ve mně zůstala, ačkoliv je to obecní pozemek, jenže splašený ochránce přírody by řádit jistě mohl. Dneska mi vyšla chvíle času, tak jsem si řekl, že místo běhání investuju něco do svých běžeckých tras a pěkně to tam prosekám.<br /><br />První problém: transport. Vybavil jsem se plotovýma nůžkama a skládací Fiskars pilou, jenže běžet přes celé Zahradní město s nůžkama, který rozhodně neschovám do kapsy, to mi přišlo fakt divné. Nakonec jsem situaci vyřešil kompromisně, k rybníku jsem se přiblížil vozem a u rybníka už mě nikdo s nůžkama nepotkal, krom dvou rybářů, kteří sami vypadali dost divně. Takže jsem proběhl až do mokřadu a lesíka a začal kostit cestu.<br /><br />Je to asi půlkilometrová trasa, jejíž větší část jde loukou, menší část tím lesíkem, ale stejně mi to hodinu dalo. Stezka už byla v několika úsecích téměř neprůchozí, takže jsem se do toho musel opřít. Do toho ještě začalo vypadat, že sprchne i zaradoval jsem se, že vyzkouším, jak moc nepromokavá je Salomon Wing Hoodie, kterou jsem ukořistil někde ve výprodeji. Tak už vám to mohu říct: když padají kroupy a stojíte po krk ve vodě na cestičce, kterou se valí potok ze shora z pole, je vám Salamon Wind Hoodie úplně na pytel.<br /><br />Takže jsem hodinku pobíhal a stříhal, snažil se nějak zamaskovat, že jsem to tam vyrubal, což s ohledem na haldu větví nebylo jednoduché, zapotil jsem se, jako by ani nepršelo.<br />Výsledek z fotek nedojme. Jednak se fotky nevyvedly, bylo příšerné vlhko a nedařilo se mi otřít čočku iPhone (ne, před deštěm mě fotit nenapadlo, to by bylo moc lehké), jednak z toho není asi moc patrné, jak velké ty průchody jsou.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://3.bp.blogspot.com/-Sq8yV-x6XFk/V0Smj-RPInI/AAAAAAAAIUg/pwShRLLjx8ESSomDfcm-Io8jkScWal0MACLcB/s1600/IMG_0530.jpg" imageanchor="1" style="margin-left: auto; margin-right: auto;"><img border="0" height="400" src="https://3.bp.blogspot.com/-Sq8yV-x6XFk/V0Smj-RPInI/AAAAAAAAIUg/pwShRLLjx8ESSomDfcm-Io8jkScWal0MACLcB/s400/IMG_0530.jpg" width="300" /></a></td></tr><tr><td class="tr-caption" style="text-align: center;">Asi byste nesoudili, že se tudy dá proběhnout... No, tohle je ještě před letním střihem ...&nbsp;</td></tr></tbody></table><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-NuEGhZ0BqW8/V0Smj3GrMBI/AAAAAAAAIUc/MLBtrFXwPK0vcJMu6Buhkicg5ceqCauwgCLcB/s1600/IMG_0533.jpg" imageanchor="1" style="margin-left: auto; margin-right: auto;"><img border="0" height="400" src="https://4.bp.blogspot.com/-NuEGhZ0BqW8/V0Smj3GrMBI/AAAAAAAAIUc/MLBtrFXwPK0vcJMu6Buhkicg5ceqCauwgCLcB/s400/IMG_0533.jpg" width="300" /></a></td></tr><tr><td class="tr-caption" style="text-align: center;">Tady jsem vyrubal dost slušný koridor, zdá se mi ...&nbsp;</td></tr></tbody></table><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-gDqTxbdC44I/V0Smj1NxyiI/AAAAAAAAIUk/ngYVAqrwQV0Kyil4zGBvheVdL6UgyTz3QCLcB/s1600/IMG_0574.jpg" imageanchor="1" style="margin-left: auto; margin-right: auto;"><img border="0" height="400" src="https://4.bp.blogspot.com/-gDqTxbdC44I/V0Smj1NxyiI/AAAAAAAAIUk/ngYVAqrwQV0Kyil4zGBvheVdL6UgyTz3QCLcB/s400/IMG_0574.jpg" width="300" /></a></td></tr><tr><td class="tr-caption" style="text-align: center;">A tady už jsme po letním sestřihu ...&nbsp;</td></tr></tbody></table>Jestli mě na tom něco uklidňuje pak skutečnost, že asi tak za měsíc si můžu dát reparát, protože to zase zaroste. Ale to už se vyprdnu na nůžky, vezmu plotostřih na akumulátor a vyrubu to tam mechanizovaně… Tím bych mohl prorubat i tu trávu v nejbližším okolí pěšinky, zkoušel jsem ji prostříhat těma meganůžkama za běhu, ale fakt to nebylo ono :)<br /><br />Tak, teď už se dá projít kolem Hrušováku až do Popovic, kdyby to někoho zajímalo. Nebo - ještě lépe - proběhnout! 