---
layout: post
title: Vypuštěný týden běhání a klidová tepová frekvence
date: '2016-01-27T12:03:00.001+01:00'
author: Patrick Zandl
tags:
- motivace
- elektronika
- Fitbit
modified_time: '2016-01-27T12:06:48.556+01:00'
thumbnail: http://2.bp.blogspot.com/-LfsWWH9gzTg/VqiiNHH5dVI/AAAAAAAAIKE/Xlp6T5Swj9g/s72-c/IMG_3362.jpg
blogger_id: tag:blogger.com,1999:blog-4956385274303173015.post-390244051349533227
blogger_orig_url: http://krysabeha.blogspot.com/2016/01/vypusteny-tyden-behani-klidova-tepova.html
---

Minulý týden jsem běhání vypustil. Naposledy jsem běžel v sobotu 16.1. patnáct kilometrů (a na desítce čas pod hodinu, což mě potěšilo), pak zase až o týden později v neděli 24.1. kolečko na Houšťku bez upgrade, takže devět kilometrů. Proč to? Zarazil mě graf klidové tepové frekvence a tak jsem experimentoval na sobě.<br /><a name='more'></a><br /><br />Důvod byl jednoduchý: zima a pocit. I v Brandýse, kde je většinou teplo, šla teplota na mínus pět, u řeky bývá ještě o dva stupně níže a já jsem se bál toho, že bych na více jak pár minutách prostydnul a odskákal to nemocí. Na horní cesty dýchací jsem náchylný. Do toho mi v grafu klidové tepové frekvence začaly hodnoty růst - a já si zvykl tenhle graf poslouchat a sledovat. Jakmile se zdvihá klidová tepová frekvence, je to divné. Buďto je člověk nemocný nebo rozhozený a srdce má s ním více práce, nebo ve FitBitu změnili alogoritmus - což prý nezměnili. Takže jsem si dal pauzu od běhání s tím, že jsem ho nahrazoval cvičením přes FitStar doma. Byla to zajímavá změna, už <a href="http://krysabeha.blogspot.cz/2016/01/elektronizace-cviceni-pres-fitstar.html">jsem ji popisoval.</a><br /><br />Klidová tepová frekvence se dlouhodobě ukazuje být zajímavý ukazatel stavu těla a formy a její monitoring je plošně možný až v poslední době, kdy se tyhle gadgety jako FitBit Charge HR vyrojily. Například já, dokud jsem neběla, měl jsem klidovou tepovou frekvenci něco přes 70 ... dneska jsem spíše pod šedesát a vím, že když se klidový tep vrací přes šedesát, není něco v pořádku a pokud nezvolním, začne mě zítra škrábat v krku. Což využiju k tomu, abych vynechal něco, co vím, že je pro mě mírně za hranou.<br /><br /><div class="separator" style="clear: both; text-align: center;"><a href="http://2.bp.blogspot.com/-LfsWWH9gzTg/VqiiNHH5dVI/AAAAAAAAIKE/Xlp6T5Swj9g/s1600/IMG_3362.jpg" imageanchor="1" style="margin-left: 1em; margin-right: 1em;"><img border="0" height="225" src="http://2.bp.blogspot.com/-LfsWWH9gzTg/VqiiNHH5dVI/AAAAAAAAIKE/Xlp6T5Swj9g/s400/IMG_3362.jpg" width="400" /></a></div><div class="separator" style="clear: both; text-align: center;"><br /></div>Na obrázku je vidět, jak to myslím - krátce po novém roce mi klidový tep šel nahoru. Chvíli jsem to ignoroval, pak jsem se pokusil vysadit zátěž a počkal jsem, až se to srovnalo. Cvičení jsem nevynechal, jen jsem přestal běhat desítky a cvičil doma na koberci, abych z toho nevypadl.<br /><br />Elektronizace má své ale. Může to být užitečná předběžná opatrnost nebo zbytečná připosranost, tedy můžete být vyděšení z nepřesného měření, které navíc nesmyslně ignorujete, nebo můžete ignorovat vážný signál. Jenže FitBit už mám dlouho a asi tak rok si tu tepovku sleduju a zdá se mi, že z ní je opravdu vidět hodně - a říkají to i lidé z FitBitu. Vloni na podzim jsem na sobě ověřil, že když ten signál vyignoruju, tak jsem fakt pak chytil nějakou kašlavici. Neumím říct, jestli a do jaké míry tělu pomůže, když se vysadí zátěž a ono něco vybojuje s nákazou, ještě, než se to pořádně projeví. Ale přijde mi minimálně zajímavé to experimentálně sledovat. Mimochodem, rozptyl o dva až tři údery považuju spíš za chybu či ignorovatelný rozptyl - ale příště, až mi to vyběhne, to schválně nechám proběhnout beze změny a budu to sledovat z druhé strany.<br /><br />V každém případě, jít si zaběhat do tajícího sněhu a prošlápnout si pár louží, to je něco, co člověku rozproudí krev, takže běhu zdar :)<br /><br />PS: Já vím, že naturisti tohle nepochopí, ale co má ajťák dělat, když vidí něco, co může měřit, ty čísla má, než to analyzovat? Vždyť i to je součást celé té zábavy!