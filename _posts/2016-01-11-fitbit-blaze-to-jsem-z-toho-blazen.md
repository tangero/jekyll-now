---
layout: post
title: Fitbit Blaze - to jsem z toho blázen
date: '2016-01-11T15:40:00.003+01:00'
author: Patrick Zandl
tags:
- wearable
- elektronika
- CES
- Fitbit
modified_time: '2016-01-11T15:48:04.370+01:00'
blogger_id: tag:blogger.com,1999:blog-4956385274303173015.post-5746003849428560047
blogger_orig_url: http://krysabeha.blogspot.com/2016/01/fitbit-blaze-to-jsem-z-toho-blazen.html
---

FitBit na CES 2016 představil nové hodinky. Jsou vybavené optickým měřením pulsu, dotykovým barevným displejem a bluetooth. Chybí GPSka, tu si Blaze dobere z mobilu. Kurz akcií firmy spadl o dvacet procent. Částečně je to rozpačitá reakce na Blaze, částečně za to může žaloba zákazníků, kteří si stěžují, že tepový snímač, který Fitbit vyvinul a používá, dává v zátěži hausnumera. Co se z toho uvaří, jsem sám zvědav.<br /><a name='more'></a><br /><br />K tomu Blaze - Fitbit mám rád, používám jejich trackery od prvních měsíců, kdy šli na trh. Blaze vypadá dobře, je mírně dražší, než Charge HR, podstatně lepší. Řeší problém, co si pořídit, když chcete sledovat svoje aktivity, nutit se k aktivnímu pohybu a zároveň chcete něco jako chytřejší hodinky. Že to neumí aplikace jako Apple Watch, momentálně nebude vadit tolika lidem. Zato bude vadit, že k běhání je třeba nosit mobil, pokud chcete znát polohu.<br /><br /><div class="separator" style="clear: both; text-align: center;"><a href="http://brandchannel.com/wp-content/uploads/2016/01/fitbit-blaze-2016.jpg" imageanchor="1" style="margin-left: 1em; margin-right: 1em;"><img border="0" src="http://brandchannel.com/wp-content/uploads/2016/01/fitbit-blaze-2016.jpg" height="320" width="320" /></a></div><br /><br />Na FitBitu mi stále chybí upozornění na přechod mezi tepovými zónami. Neumí to zřejmě ani Blaze - ani pípnutí, ani zavrnění nedá najevo, že jste se dostali do jiné tepové zony, přitom mi to přijde dost zásadní u řady sportů.<br /><br />Co bude zajímavější? Sledovat, jak FitBit do Blaze zaintegruje FitStar. O tom píše zatím jen v kusých pojmech. FitStar je firma a aplikace, kterou FitBit koupil v polovině roku 2015, jde o návody, jak cvičit v podobě aplikace. Aplikace vám říká, co máte dělat a trochu kontroluje, jak to děláte. S Blaze vás prý bude umět lépe buzerovat, lépe navádět, co děláte špatně. Pokud by to fungovalo dobře, bylo by to zajímavé, protože předplatné stojí 50 dolarů ročně a zdarma je jen trocha, docela dobře se vás FitStar snaží konvertovat do platících. I v Česku je to levnější, než si zaplatit trenéra, navíc bez ostychu, že se budete ztrapňovat.<br /><br />A o tom to podle mě v budoucnu bude. Půjde o to, <b>jak se Fitbitu podaří skloubit Blaze a FitStar</b> tak, aby z lidí vytahal další příjmy. Pokud Blaze bude dávat k FitStaru přidanou hodnotu a z dat vás bude FitStar schopen lépe buzerovat, bude to pro lidi zajímavé a rádi si zaplatí. Jenže tohle není jednoduché vybudovat - sám jsem si zaplatil tréningové plány na Runkeeper.com a po dvou měsících mám dojem, že už mi nic nepřinášejí. Něco mi vygenerovaly, ale chybí mi tam jakákoliv kontrola, posun, prostě analytika a zpětná vazba. Na druhou stranu mě včera můj FitBit dost překvapil, když jsem smontoval nějaký cvičící stroj a vyzkoušel ho, tak správně a zcela beze mě odhadl, o co šlo. Čarovat s daty tedy půjde.<br /><br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="http://www.imore.com/sites/imore.com/files/styles/large/public/field/image/2015/01/yoga-hero-fitstar-appletv-iphone-6.jpg?itok=I3HI1j1h" imageanchor="1" style="margin-left: auto; margin-right: auto;"><img border="0" src="http://www.imore.com/sites/imore.com/files/styles/large/public/field/image/2015/01/yoga-hero-fitstar-appletv-iphone-6.jpg?itok=I3HI1j1h" height="298" width="400" /></a></td></tr><tr><td class="tr-caption" style="text-align: center;">Cvičíte, na televizi vidíte video, Blaze sleduje vaše pohyby, taková je zhruba představa. Kdyby to fungovalo, bylo by to super. Bude? Zatím nevím ani náznakem, jak - o tom firma nic neříká.&nbsp;</td></tr></tbody></table>Na CESu bylo pár dalších firem, které se v oboru snaží něco dělat. Třeba <a href="http://www.lumobodytech.com/lumo-run/">trencle Lumo Run</a>, které mají v sobě čip (jo, daj se prát), který hlídá šest parametrů a buzeruje vás podle nich, co zlepši. <a href="http://www.dcrainmaker.com/2016/01/lumo-running-shorts.html">DC Rainmaker</a> je testoval a byl docela nadšen, to ve mě hlodá. Začínají se objevovat boty či vložky do bot, které se snaží měřit a predikovat z naměřeného zlepšování kondice, letos a napřesrok se s tím roztrhne pytel.<br /><br />Do toho se vrací kamarád, takže budu vracet Garmin Fenix 3, což mě samozřejmě rozesmutňuje, ale za tu cenu a s tím mým běháním si to fakt neodůvodním …