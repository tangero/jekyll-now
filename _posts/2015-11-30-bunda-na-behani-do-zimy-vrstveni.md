---
layout: post
title: Bunda na běhání do zimy a vrstvení
date: '2015-11-30T19:44:00.001+01:00'
author: Patrick Zandl
tags:
- oblečení
modified_time: '2015-11-30T19:44:07.683+01:00'
thumbnail: http://3.bp.blogspot.com/-wy7L6wimbVM/VlyWxy4uyVI/AAAAAAAAIFE/OYYhuDl-uCE/s72-c/nike-element-shield-fz-sld-default.jpg
blogger_id: tag:blogger.com,1999:blog-4956385274303173015.post-4092001865117264668
blogger_orig_url: http://krysabeha.blogspot.com/2015/11/bunda-na-behani-do-zimy-vrstveni.html
---

Udeřila zima. To v Brandýse aktuálně znamená teploty večer kolem pěti stupňů a méně. Na námraze už jsem hodil tlamu, nenapadlo mě, že to bílé u rybníka není rozsypané vápno, ale námraza. A tak to chce se vybavit na zimu.<br /><a name='more'></a><br />Na trhu je opět nepřeberné množství. V zásadě optimální magazínová výstroj na zimu by přišla mírně pod patnáct litrů. Za čtyři boty, za trojku bunda, dva tisíce kalhoty a trenky, šest stovek čepice a rukavice, litr tričko, další litr mikina. To všechno nejlíp dvakrát, aby se to dalo prát a stihlo do příště uschnout.<br />Úplně první kombinaci jsem zakoupil v Lidlu (kompresní tričko a kalhoty na běh) - celkem do tisícovky i s rukavicema. Mikina na mě nezbyla, zato jsem se zeptal důchodců, jestli vědí, k čemu ty mikiny, které berou, jsou. Paní věděla, prý na běhání - kupovala ji pro tchána, který se v tu dobu do Lidlu nemá šanci z práce dostat. Tomu říkám využití důchodců. Nakonec jsem zbylé zboží dořešil v Decathlonu. Mikina Eikiden za 260 Kč, přes ni jako třetí vrstva běžecká větrovka Eikiden Wind za 390 Kč. V počasí 2-10 °C se kombinování tohoto hodně osvědčilo, ale limity tu jsou.<br />Tak za prvé, já se hodně potím a prodyšnost materiálu poznám. Kompresní tričko Lidl půl hodiny drží, ale pak na něm začne voda z potu kondenzovat a za hodinu už je totálně promočené. Když si vezmu značkové Hannah nebo Adidas, je situace o půlhodinku lepší. Navíc se mi zdá, že Lidlácké tričko se praním ničí víc, než ta značková. Jinak mi ale přijde dobré - a za dobrou cenu. Uvidíme, jak to bude po více kilometrech.<br />Kromě třívrstvé varianty (triko, mikina, větrovka) zkouším dvouvrstvou, tedy triko a zateplená bunda. Dlouho jsem vybíral, nakonec jsem za dobrou cenu koupil loňský model Nike Element Shield FZ. <br /><div class="separator" style="clear: both; text-align: center;"><a href="http://3.bp.blogspot.com/-wy7L6wimbVM/VlyWxy4uyVI/AAAAAAAAIFE/OYYhuDl-uCE/s1600/nike-element-shield-fz-sld-default.jpg" imageanchor="1" style="margin-left: 1em; margin-right: 1em;"><img border="0" height="320" src="http://3.bp.blogspot.com/-wy7L6wimbVM/VlyWxy4uyVI/AAAAAAAAIFE/OYYhuDl-uCE/s320/nike-element-shield-fz-sld-default.jpg" width="320" /></a></div>Paní ve Sportisimo mě zdvořile upozorňuje, že si mám radši koupit letošní model, protože k němu seženu v barvě i všechno ostatní oblečení. Jo, jenže stojí zhruba dvojnásobek. Paní jsem uklidnil, že to potřebuju k loňskému modelu trika a kalhot, takže mě nepovažovala za de-mode ... (pro vaši info, letos frčí pomerančová, to není oranžová, bacha na to, to je úplně jiný color!) Takže jsem zakoupil za dvojku tuhle zateplenou bundu a vyrazil s ní na svých večerních patnáct. Luxus. Skvělý pocit, příjemné mikroklima, navíc kapky deště opravdu po bundě skouzávají, příjemná pohoda pro mě, amatéra. Jenže pak se ukázalo, že dívenka v Thajsku špatně sešila rukáv, ten se začal párat, takže jsem bundu byl reklamovat - a doufám, že se ke mě vrátí, moje penízky ať si nechají.<br /><br />Až bude pod nulou, uvidíme ještě, jak to půjde. V téhle bundě je nad takových 5 °C docela teplo a musím si ji u krku rozepínat - proto si na krk dávám tunýlek (takový šátek), jsem chytlavý na ofuk krku. Takže bych řekl, že do ostré středočeské zimy, kdy teploty klesnou i na minus dva, by mohla v pohodě vydržet s tím, že si zip zapnu až ke krku :) &nbsp; Sám jsem zvědav, zda se mi více osvědčí dvoj či třívrstvý systém. Nějaké zkušenosti?<br /><br />