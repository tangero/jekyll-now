---
layout: post
title: Zbraslavská Závist a tréma před ještědským skyrunningem
date: '2016-09-09T10:44:00.000+02:00'
author: Patrick Zandl
tags:
- motivace
- Ještěd
- skyrunning
- závody
modified_time: '2016-09-09T14:31:39.530+02:00'
thumbnail: https://4.bp.blogspot.com/-THz0IFM_0OQ/V9J1y1LNYgI/AAAAAAAAImI/4XQgcgZDRzcrQrHPl3Ylkqh1FiXJV1RFgCLcB/s72-c/IMG_3722.jpg
blogger_id: tag:blogger.com,1999:blog-4956385274303173015.post-7013165498479463329
blogger_orig_url: http://krysabeha.blogspot.com/2016/09/zbraslavska-zavist-trema-pred.html
---

V úterý jsme si shodou okolností dali s Jakubem běh po Závisti a Zbraslavských lesích, něco jako 17 kilometrů v kopcích. Závist se to tam jmenuje proto, že ostatním (jmenovitě Jakubovi) závidíte odpich v kopcích, to abychom se uvedli do místopisu. <br /><br />Místní hradiště miluju, jako většinu (byt z nouze použitých starších) přemyslovských hradišť, to jsme si dali jen tak okrajově, zlatým hřebem výběhu bylo, když jsme nemohli najít cestu nahoru na kopec a rozhodli jsme se pro terénní vlnku, následkem čehož jsme místo běhu a chůze přešli po chvíli do šplhání po skále. To zkazilo rychlostní průměr, ale zase vylepšilo nastoupané metry. Nicméně fakt, že do kopce běžím fakt pomalu, mě nepotěšil.<br /><div><br /></div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-THz0IFM_0OQ/V9J1y1LNYgI/AAAAAAAAImI/4XQgcgZDRzcrQrHPl3Ylkqh1FiXJV1RFgCLcB/s1600/IMG_3722.jpg" imageanchor="1" style="margin-left: auto; margin-right: auto;"><img border="0" height="300" src="https://4.bp.blogspot.com/-THz0IFM_0OQ/V9J1y1LNYgI/AAAAAAAAImI/4XQgcgZDRzcrQrHPl3Ylkqh1FiXJV1RFgCLcB/s400/IMG_3722.jpg" width="400" /></a></td></tr><tr><td class="tr-caption" style="text-align: center;">Nahoře na hradišti už padá listí, my jsme naštěstí nepadali :)</td></tr></tbody></table><div><br />Mazaně jsem se totiž přihlásil na ještědský skyrunning KTRC a pod dojmem “za stejné peníze delší trasa” jsem si vybral půlmaratonskou trasu namísto desítky pro hobíky. Tu, <a href="http://krysabeha.blogspot.cz/2016/08/jak-jsem-si-odbehl-jestedsky-skyrunning.html">kterou jsem před měsícem nedoběhl</a>, když jsem to zkusil. Jasně, mám výmluvu, že jsem neměl čas to doběhnout, ale dobře si pamatuju, jak jsem byl vyflusnutý. Na Závisti jsem na tom byl líp, ale pořád existuje jistá moje pochybnost, že dám 22 km s převýšením 1350 metrů a vejdu se do čtyř hodin. &nbsp;A to, i když se snažím trénovat kopce, což v Brandýse jde dost blbě. Včera jsem zmateně pobíhal kolem jediného slušnějšího kopce v Dřevčicích, než se z něj vyklubala neseběhnutelná stěna kamenolomu...<br /><br />Poslední dobu jsem kromě běhání trávil ve statistikách. My ajťáci věříme, že lepší než se zeptat je, podívat se do čísel a analyzovat je, tak jsem si nastahával běhy lidí ze Stravy a koukal se, co z toho vyčtu. Je to zajímavý extrémně, protože z toho vyčtu věci, který jsem se v knihách nedočetl. Někdy z toho zkusím sfouknout nějakou svodku pro začínající, ale pro teď je podstatné to, že jsem si ujasnil hranice objemů. <br /><br />V zásadě takovéhle skyrunningové aktivity dávají (tím myslím úspěšně) lidé, kteří běžně naběhají měsíčně přes 200km, což byla taky hranice pro maraton v pohodě pod čtyři hodiny. Pro delší trasy, ultramaratonové trasy lidi naběhají 300-350 km a více, aby je byli schopni odběhnout nějak v pohodě, samozřejmě ani náhodou na prvních místech. Možná se blížím tomu prvnímu, rozhodně ne tomu druhému. To je důvod, proč jsem myšlenky na delší běhy odsunul na později a teď se soustředím na to, abych příští neděli doběhl těch dvacetdva kolem Ještědu…  Člověk nemá nic přehánět a nemá si od jednoho roku běhání slibovat, že bude šlapat na paty machrům. Stejně tak se ale může tu a tam decentně přetestovat pro případ, že by těm machrům na paty přeci jen funěl a dělal čelo závěru peletonu :)</div>