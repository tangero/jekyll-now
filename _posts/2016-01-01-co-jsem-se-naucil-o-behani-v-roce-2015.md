---
layout: post
title: Co jsem se naučil o běhání v roce 2015
date: '2016-01-01T11:58:00.002+01:00'
author: Patrick Zandl
tags:
- motivace
- začátek
modified_time: '2016-01-01T13:10:08.971+01:00'
blogger_id: tag:blogger.com,1999:blog-4956385274303173015.post-250892263972082111
blogger_orig_url: http://krysabeha.blogspot.com/2016/01/co-jsem-se-naucil-o-behani-v-roce-2015.html
---

Taková moje malá rekapitulace poznatků, které jsem si odnesl v roce 2015 ze svého návratu k běhání a které mě jako začátečníka překvapily a beru je jako ponaučení do běžeckých začátků. <br /><a name='more'></a><h4>Kdo běhá pomalu, běhá rychle.&nbsp;</h4><div>Ve skutečnosti je těžká věc, donutit se běhat pomalu, když jste přesvědčeni, že máte na to běhat rychle a je pod vaši úroveň běžet pomalu. Jenže fakt se mi ukazuje, že vytrvalost - schopnost běžet dlouho - se dá nahnat jen tím, že naběháte kilometry pomalu. Bez dlouhých hodin pomalých běhů se nedají dělat krátké hodiny rychlých běhů. Má to jednu výhodu: všichni dobří běžci to vědí. Takže až vás budou předbíhat někde v parku větší rychlostí, určitě se vám nesmějí, protože vědí, že vy zrovna nemáte rychlostní tréning, ale nabíráte tempo. A vy se nikomu nesmějte taky, protože nevíte to samé. Ani cyklistům :)<br /><div><h4>Zrychlování jde pomalu</h4></div><div>Dostat se pod sedm minut na kilometr jde snadno. Za tři týdny. Dostat se pod šest a půl minut na kilometr už trvá další dva měsíce. Pod šest minut spíš čtyři a pod pět a půl minuty spíš půl roku. Moorův zákon v běhání platí taky, jen v čase - jednotka, kterou nabíráte je přímo úměrná čtverci času.<br /><h4>Profi rady nejsou pro každého&nbsp;</h4></div><div>Nakoupil a načetl jsem moře literatury, jsem člověk analyticky zaměřený. A nějakou dobu se trápil vším možným, například tím, že nedošlapuju na špičky. Až později - a modelováním v počítači - se ukázalo, že dopadat na špičku v nízké rychlosti běhu je dost problém. Řada profesionálních rad není určena začátečníkům a často ani mírně pokročilým, ale už lidem, kteří mají naběháno. Takže jde o to, se tím netrápit. Další příklad: zamiloval jsem se do principů Chi running. Jenže mi to nejde. Inu, jak by mohlo, dobře to funguje, pokud běháte kolem pěti minut kilometr, ne když jste o minutu výše. Pokouším se naučit rozlišit, který rady jsou pro vaši výkonnostní kategorii. <br /><h4>Běhat se dá kdykoliv a dost to šimrá sebevědomí</h4></div><div>Já jsem se bál běhat v zimě, protože na mě zkondenzovala pára potu, provlhlo mi oblečení a za chvíli jsem byl prochladlý a odstonal to. Jenže moderní oblečení tohle eliminuje. Můžete se obléct tak, aby vás žádný nečas nepřekvapil, ani déšť ani mráz. Baví mě to, obléknout se a vyběhnout v prudkém dešti do bahna a nečasu. Jediný zádrhel je potom ta zasviněná chodba, to jsem ještě nedoladil, ale v moderním membránovém oblečení a dobře navrstvenými kusy je to fajn. <br /><h4>Pejskaři si zvykli</h4></div><div>Ještě před dvěma lety to byl věčný konflikt. Dneska už jsou lidi na procházce se psem zvyklí psa podržet, když kolem nich probíháte, nebo být ve střehu a zavolat si ho. Odpouštějí si vtípky “nebojte, nekouše”. Uznávám, že jsem si je možná vychoval, mám ve zvyku běhat s nožem v kapse a když se na mě řítí nezvládnutý pes, nůž prostě otevřu, podívám se na nůž s rozsvícenou čelovkou, aby se leskl a aby ho nepřehlédl ani pes ani pejskař a prohlásím, že jsem si naprosto jistý, že mě nekousne.<br /><h4>Dobré boty jsou časem fakt nutnost&nbsp;</h4></div><div>V těch levných za devět stovek od Najku mě bolely kolena a nohy obecně. Odběhal jsem v nich čtyřista kilometrů a k vánocům mi ježíšek nadělil nové NB 1210. Bolest kolen (mírná, žádný drama, ale nelepšila se) vymizela během týdne, to pohodlí a komfort je neporovnatelné. Na běhání deset kilometrů týdně by se mi neoplatily, ale na trojnásobek je oceňuju. Je to jak s vínem - dražší si vychutnáte až v momentě, když máte důstojně nakonzumováno levnější. <br /><h4>Běžecká nuda je mor</h4></div><div>Neuměl jsem si to představit, ale běhat dokola stejnou trať je těžké. Je třeba vymýšlet obměny, ozvláštnění, jinak se člověku ani nechce vyběhnout, protože se už předem bojí nudy. Dobře mi pomáhá závodění sama se sebou, které podporují hodinky Garmin. Dobře mi pomáhají drobné změny trati a pozorování všeho, co je na trati nového. Nejlepší jsou změny trati, ale to zase není tak lehké vymyslet, běžeckých terénů není kolem mého domu nekonečně. O to lepší je přemýšlet, jak na všech možných návštěvách vyběhnout a jít si proběhnout pár kilometrů. Hodně mi pomáhá elektronika a nejrůznější statistiky, které generuje, u toho se zastavím někdy jindy, protože tomu se věnuju opravu dost. Má to i odvrácenou stranu. Když si podle navrženého score běhu umím předem odhadnout čas uběhnutí půlmaratonu, už mě nebaví znovu ho běžet a ověřovat, že score funguje fakt dobře :)<br /><h3>A výzvy na letošek?</h3><b>Běhat kopce </b>- kolem domova největší kopec jsou schody do patra a hnojník. Takže něco najít. Bez toho to nepůjde, běhat rovinky nestačí. <br /><br />S tím souvisí <b>trocha toho trailu</b> - jít si zaběhat na hory, až bude hezké počasí. <br /><br />Odladit <b>běhání s dětma</b> - ty mohou jezdit na kole :)<br /><br /><b>Odběhnout třicítku v kuse a v pohodě.</b> Když uběhnu dvacítku, vím, že bych třicet ještě dal, ale už by to dřelo. Dostat se do stavu, že ji uběhnu a nezemřu. Cílově si to projektuju na trasu Mělník - Brandýs, odběhnout to po Labské stezce (poběží se mnou Jakub, ještě to neví, ale tohle je ta pravá chvíle, aby si to přečetl).&nbsp;</div><div><br /></div><div><b>Vychytat nohu</b> - bolí mě pravá noha na pravé straně, taková mírná křeč. Zjistil jsem, že je to proto, že ji vždycky před došlapem křečovitě stáhnu. Odnaučit se to.<br /><br /><b>Dotáhnout běhací score</b> jako fungující aplikaci - to je taková osobní posedlost, z toho si nic nedělejte. Prostě soudím, že z dat, co generují GPS hodinky a hrudní pás se dá výrazně vysledovat posun v tréninku. <br /><br /><b>Běžecká abeceda</b> - dělat ji, pamatovat na to, naučit se ji jako cviky na rozcvičení.<br /><br /><b>Fartlegy</b> - už vím, že to není anglickoruský slovní spojení, takže taky se jim víc věnovat, i když teď už to není tak sympatický...<br /><br /><b>Nepřestat. </b><br /><br />A další, jak se vyskytne. Ne, nepotřebuju letos uběhnout maraton, je mi to fuk, medaili za něj mám ještě někde v krabici a koho sere, že jsou dvacet let starý. Ale půlmaraton v Nymburce jsem si slíbil letos uběhnout, abych vyzkoušel, jak moc se běh o závodu psychicky liší od běhu normálního, jen tak…   <br /><br /><br /><br /><br /><br /><br /><br /><br /><br /><br /></div></div>