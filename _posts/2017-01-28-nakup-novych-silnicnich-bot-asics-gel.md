---
layout: post
title: 'Nákup nových silničních bot: Asics Gel-CUmulus 17 Lite-Show'
date: '2017-01-28T08:25:00.001+01:00'
author: Patrick Zandl
tags:
- Asics
- nákupy
- boty
modified_time: '2017-01-28T08:25:22.559+01:00'
thumbnail: https://4.bp.blogspot.com/-wUMtKf2S2wk/WIxGr0pgcII/AAAAAAAAJYo/87QPqL6yfIEGDNppAcx3gh-sxEXhHtByACLcB/s72-c/asics-gel-cumulus-17-lite-show-t51pq-9093.jpg
blogger_id: tag:blogger.com,1999:blog-4956385274303173015.post-3355386516070488808
blogger_orig_url: http://krysabeha.blogspot.com/2017/01/nakup-novych-silnicnich-bot-asics-gel.html
---

Jestli něco při běhání zatím nepoznám, tak je to sešlapaná bota. Zatím jsem to vyřešil tak, že jsem ve Stravě dostal hlášení o tom, že obě moje boty, jak terénní NB1210, tak silniční Vomera, mají přes 800 kilometrů a začal jsem hledat náhradu. Trailové jsem volil ty samé (jen o generaci novější), tam nebyla pochybnost a navíc jsem je sehnal za fajnovou cenu. Se silniční botou byla větší potíž. <br /><br />Nedá se říct, že bych s Vomerama nebyl spokojen. Jak jsem nevěřil, že bota může být ten rozdíl, tak i když se dívám do statistiky, mám ve Vomerách průměrně o 20 vteřin na kilometr lepší čas (po silnicicíh) oproti NB1210. A to není málo. Samozřejmě, když jsem si je vzal na výběh s Jakubem do Prokopáku, z něhož se stal tanec po sněhu a ledu, tak to nebyla dobrá volba, ale na silnici mně nutí přidat do kroku. Létají. <br /><br />Jenže z nich mám taky divný pocit. Zatímco NB1210 zapomenu, že mám, Vomera se pořád něčím připomínají. Někdy dobře: cítím, jak mi obepínají chodidlo, to je fakt technologie, která funguje hezky. Ale taky mají tvarovaný to, na čem stojím, je tam takový hrbol na podporu nožní klenby a ten mě znervozňuje. Nevím ani proč. A spička je dost utažená, už i dvakrát puchýře byly za situace, kdy bych je ani nečekal. Možná náhoda, ale řekl jsem si, že tentokráte bych mohl zkusit něco jiného.&nbsp;<div><h3>Asics botky</h3>Udělal jsem preselekci, moje zadání bylo aby ve čtyřciferné cenovce byla na začátku dvojka. Nakonec jsem jel kolem štěrboholského outletu, stavil se v Asicsu podívat se, jestli nemají rukavice, které jsem potratil (mají, drahé jak prase, koupím zase ty z Decathlonu) a skončil jsem u obuvi. Pokukoval jsem totiž po FuzeX a to z prostého důvodu. Mají černou verzi a mě by se hodilo mít boty, které si můžu vzít do práce na nohy k džínům a pak v nich běžet, aniž bych musel mít druhé boty. <br /><br />FuzeX mi nesedly. Sice jsou černé, ale jsou tvrdé, neměl jsem z nich vůbec dojem pohybu a dynamiky. Ale pán byl vemlouvavý, vytáhly Nimbusy a Cumulusy a Cumulus 17 byly jiná liga. Měli je ve výprodeji za osmnáct stovek. Bohužel oranžové, cirkusový design. Vedle měli o litr dražší verzi Lite Show, která byla na první pohled mnohem decentnější, rozzáří se až pod světly. A tak jsem vzal ty. Sedí dobře, mají rovnou stélku bez podpory klenby, cítím v nich odraz, vypadají jako silničky, na které zapomenu. A jelikož Vomera nemám sjeté tak, že v nich je díra, budu oboje boty střídat a alespoň poznám, jak se skutečně různé druhy bot liší.&nbsp;</div><div><br /></div><div class="separator" style="clear: both; text-align: center;"><a href="https://4.bp.blogspot.com/-wUMtKf2S2wk/WIxGr0pgcII/AAAAAAAAJYo/87QPqL6yfIEGDNppAcx3gh-sxEXhHtByACLcB/s1600/asics-gel-cumulus-17-lite-show-t51pq-9093.jpg" imageanchor="1" style="margin-left: 1em; margin-right: 1em;"><img border="0" height="300" src="https://4.bp.blogspot.com/-wUMtKf2S2wk/WIxGr0pgcII/AAAAAAAAJYo/87QPqL6yfIEGDNppAcx3gh-sxEXhHtByACLcB/s400/asics-gel-cumulus-17-lite-show-t51pq-9093.jpg" width="400" /></a></div><div class="separator" style="clear: both; text-align: center;"><i>Asics Gel-CUmulus 17 Lite-Show v ceně 2800 Kč. Ano, loňský model</i></div><div><br /><br />Teď přemýšlím, jestli mohu nové miláčky vzít do toho bahna a sněhu, nebo mám ještě počkat :)<br /><br />Koupil jsem si je na oslavu dvoutisícého uběhnutého kilometru. A napnutě čekám, jestli mi přijde batoh na běhání do práce, který mi PostNL někam potratila a druhý týden mi ho není schopna doručit z Holandska. Pak budu na jaro kompletní, teda jestli seženu nějaké neelastické druhé příjemné běhací kalhoty místo těch, které jsem dotrhal. Na jejich hledání se teprve chystám, nemohu si vše příjemné vyplácat v jednom měsíci, že ano.   </div>