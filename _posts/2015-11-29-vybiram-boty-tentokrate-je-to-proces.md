---
layout: post
title: 'Vybírám boty. A tentokráte je to proces... '
date: '2015-11-29T08:55:00.003+01:00'
author: Patrick Zandl
tags:
- nákupy
- boty
modified_time: '2015-11-29T09:42:26.636+01:00'
blogger_id: tag:blogger.com,1999:blog-4956385274303173015.post-5598666313705194987
blogger_orig_url: http://krysabeha.blogspot.com/2015/11/vybiram-boty-tentokrate-je-to-proces.html
---

Co vás budu napínat. Samozřejmě první boty na běhání jsem si koupil ve Sportisimu podle ceny se zásadou: jen to nejlevnější je pro mě dost dobré. Nike Revolution EU za devět stovek. Když jsem na ně později googloval recenze, tak ta nejsmířlivější byla "You get what you pay for (40$)". Hamba mi, že jo?<br /><a name='more'></a><br />Jenže ono to není tak jednoduché. V tu dobu jsem ještě nevěděl, že mi běhání vydrží. Plánoval jsem chodit pravidelně běhat už před dvěmi lety, boty na to koupené jsem uchodil na zahradě a letos na podzim vyhodil. Kupovat boty za trojku, které skončí na zahradě, mi přišlo líto. Záhy asi zjistíte, že takhle strategie je mi vlastní. V momentě, kdy neznám intenzitu užití kupovaného, mám tendenci koupit to levnější (nikoliv nejlevnější) a teprve v momentě, kdy se intenzita ujasní a s ní i požadavky a potřeby, investuju víc.<br />A teď ty boty. Zatím se na to připravuju mentálně a teoreticky. Načetl jsem, co se dalo. Ukázalo se, že ty najky nejsou úplně mizerné, prostě pro běhání hodinku týdně by byly v pohodě, hlavně, kdybych měl o dvacet kilo míň. Nemám. Mám stovku, což je mimochodem o dost lepší, než když jsem v létě začínal. Tohle je kritérum, které umím vyhodnotit. Pak jsem se poučil o pojmech supinace a pronace a děsilo mě, že si nezapamatuju, co je co. Následně jsem si přečetl článek páně Škorpila o tom, že člověk si má pořídit boty neutrální a naučit se pracovat s tím, že má nějaký defekt na haxnách, což mě oslovilo. Hlavně proto, že mi nedávno Jakub vyprávěl, jak si pořídil boty za trojku a až po roce běhání zjistil, že je má na ten opačný defekt, než ve skutečnosti má. Fuck that. Zkusím si koupit neutrální.<br />A do třetice ano: chci si zajít do běžecké speciálky, poradit se a zainvestovat u odborníků. Vím, že na to musím pamatovat, až půjdu do práce, abych si vzal nějaký orvaný hadry, protože jinak si mě hned otypujou jako namachrovanýho kravaťáka, co se chce vytahovat před babama v kanclu, že běhá a hned mu prodají za pět něco, co jediné je hodno jeho talentu. Radši bych se vešel do tří, nějaká zlatá střední třída.<br />Líbí se mi vyhledávač boty, jaký je na Brooks - samozřejmě najde jen ty jejich, ale klade to hodně rafinované otázky. Například vykloubení prstu, to mě dostalo. <a href="http://www.brooksrunning.com/en_us/ShoeFinder">Zkuste</a>. <br />Pak se mi líbil <a href="http://runrepeat.com/compare-running-shoes">konfigurátor na RunnerRepeat</a>, tam si zadáte, co máte za kritéria a ukáže vám to graf, podle kterého si můžete boty předselektovat. Četl jsem, že něco takového měli na <a href="http://www.behej.com/">Běhej.com</a>, ale už asi nemají, nemůžu to najít.<br />A tady je můj shortlist (bez třídění) i s orientačníma cenama, co jsem si našel, pokud jsou:<br /><br /><ul><li>Mizuno Wave Ultima do 3000 Kč</li><li>Hoka One One Conquest 4700 Kč</li><li>Nike Air Max 1800 Kč</li><li>Brooks Beast</li><li>Brooks Adiction</li><li>Asics Gel Nimbus 3700 Kč</li><li>Saucony Triumph ISO 3300 Kč</li><li>Asics GT3000 do 3000 Kč</li><li>Saucony Stabil</li><li>Asics Gel Cumulus 16</li></ul><br />Uvidíme, jak to dopadne, příští týden pro ně půjdu.<br /><br /><br />