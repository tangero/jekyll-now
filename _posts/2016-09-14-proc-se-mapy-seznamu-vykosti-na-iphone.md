---
layout: post
title: Proč se Mapy Seznamu vykostí na iPhone 7 a o strastích mobilní navigace pro
  běh
date: '2016-09-14T11:21:00.004+02:00'
author: Patrick Zandl
tags:
- trasy
- Mapy.cz
- navigace
modified_time: '2016-09-14T11:21:56.861+02:00'
thumbnail: https://4.bp.blogspot.com/-Db6wNmCnUK8/V9kVlWglYFI/AAAAAAAAInQ/aiYkAD1lSJQ2OOKLo0AtHF8aHPF10PGVgCLcB/s72-c/IMG_1226.PNG
blogger_id: tag:blogger.com,1999:blog-4956385274303173015.post-1975713519258868931
blogger_orig_url: http://krysabeha.blogspot.com/2016/09/proc-se-mapy-seznamu-vykosti-na-iphone.html
---

Seznamácké Mapy.cz jsou vzácnou kombinací nejlepších mapových podkladů a nejhoršího software. Zejména na navigaci jsem se těšil velmi, protože pro pěší výlety a zejména pro běhání jsem si od ní mnohé sliboval. Pokusím se tu sepsat, co je asi tak zhruba špatně a jak to souvisí s novým iPhone.<br /><a name='more'></a><h3>Zvuk v Mapách je špatně</h3><div><div>Ta úplně základní věc je špatná práce Map se zvukem na iPhone (co Android, to nevím). Pokud si zapnete navigaci, převezmou Mapy celý hlasový kanál mobilu, což znamená, že vypnou veškeré jiné zvuky nesystémových aplikací. Pokud vám hrál hudební přehrávač, přestane přehrávat. Pokud ho znovu ručně spustíte, shodíte tím hlasovou navigaci a skončil jste s navigováním. <br /><br />Ještě horší je to s bluetooth sluchátky. I tam se zruší veškeré jiné přehrávání a zvukový kanál se vyhradí jen pro Mapy, jenže ty většinu času mlčí. Lepší sluchátka usoudí, že došlo k ukončení přehrávání a aby ušetřila energii, odpojí se, načež se je mobil snaží znovu připojit, protože má sestavený byť tichý zvukový kanál. A tak pořád a tak dokolečka, až to sluchátka po nějaké době vzdají definitivně, čehož si všimnete asi až v momentě, kdy se zajímáte o to, jak to, že nejste tam, kde byste měli být - teprve tehdy si všimnete, že hlasová navigace nepremává. <br /><br />Proč se na tom vykostí mapy na iPhone 7? Na něm uživatelé začnou ještě více používat bluetooth sluchátka a nekompatibilita Map s nimi bude uživatelům velmi nepříjemná. <br /><br />Pak je tu bohužel hromada dalších detailů. <br /><h3>Vlastní trasa je vám v Mapách k ničemu</h3>Tak především: Mapy.cz umožňují (přetažením souboru na Mapy) importovat soubor s trasou uloženou v GPX. Skvělé. Jenže takovou mapu nemůžete nic. Jen se v mapě zobrazí. Musíte si ji překreslit nástrojem do Map, abyste si ji mohli uložit do Batůžku, ale seznamácký nástroj na editaci trasy je extrémně pitomý, v Safari není zřejmé, jak vymazat jednotlivé body trasy v mapě (jinak než z listu vedle, ale z toho nepoznáte, co mažete), není tam routing po cestách, není tam nic, co zvládají i základní editory tras a kvůli čemu jste měli důvod si trasu vytvořit jinde a importovat ji v GPX do Map Seznamu. Abyste si mohli trasu v GPX pustit do navigace, o tom si můžete nechat zdát. <br /><br /><table cellpadding="0" cellspacing="0" class="tr-caption-container" style="float: right; margin-left: 1em; text-align: right;"><tbody><tr><td style="text-align: center;"><a href="https://4.bp.blogspot.com/-Db6wNmCnUK8/V9kVlWglYFI/AAAAAAAAInQ/aiYkAD1lSJQ2OOKLo0AtHF8aHPF10PGVgCLcB/s1600/IMG_1226.PNG" imageanchor="1" style="clear: right; margin-bottom: 1em; margin-left: auto; margin-right: auto;"><img border="0" height="320" src="https://4.bp.blogspot.com/-Db6wNmCnUK8/V9kVlWglYFI/AAAAAAAAInQ/aiYkAD1lSJQ2OOKLo0AtHF8aHPF10PGVgCLcB/s320/IMG_1226.PNG" width="180" /></a></td></tr><tr><td class="tr-caption" style="font-size: 12.800000190734863px; text-align: center;"><i>Trasy s červenými body navigaci<br />neumožní, ty se zeleným panáčkem ano.</i></td></tr></tbody></table>Když už se rozhodnete kvůli skvělým mapovým podkladům si přeci jen trasu do Map zakreslit v jejich editoru, abyste ji mohli použít pro navigaci, je třeba počítat s překážkami v podobě nedotaženého rozhraní. Pominu drobnosti, jako že si Mapy nepamatují poslední volbu typu generování trasy (auto, pěšky, MHD atd) a vždy vám cpou auto, což bohužel poněkud zdržuje. Nebo že na trase nejsou šipečky směru, takže pokud se trasa někde kříží, bude se vám blbě zjišťovat, kudy kam.<br /><br />Zásadní problém je, že navigace po vámi vytvořené trase není možná. Mapy umí navigovat jen po trase, kterou vám samy vymyslely a vypočítaly.&nbsp;</div><div><br />Můžete se pokusit to obejít tak, že vytvořenou trasu si prostě jen v mapě na mobilu zobrazíte a pokusíte se po ní jít s tím, že modrá tečka zobrazuje, kde na trase jste. Tady se vám pomstí tvůrce uživatelského rozhraní. Tak především na příhodných obrazovkách výběru trasy (věřte mi, často se do ní budete vracet) se neméně příhodně motá tlačítko Odhlásit, takže se tu a tam nechtěně odhlásíte. A přihlašovat se přes EDGE v terénu a čekat, až se synchronizují trasy (jasně, vymazaly se po odhlášení a stahují se znovu), to se načekáte.&nbsp;</div><div><br /></div><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;"><tbody><tr><td style="text-align: center;"><a href="https://4.bp.blogspot.com/-5F_qcbChrDo/V9kVlq02OII/AAAAAAAAInU/acCFhJmQblc8ZLd1onlyzP5Zw08EI_G6QCEw/s1600/IMG_1227.PNG" imageanchor="1" style="margin-left: auto; margin-right: auto;"><img border="0" height="400" src="https://4.bp.blogspot.com/-5F_qcbChrDo/V9kVlq02OII/AAAAAAAAInU/acCFhJmQblc8ZLd1onlyzP5Zw08EI_G6QCEw/s400/IMG_1227.PNG" width="225" /></a></td></tr><tr><td class="tr-caption" style="text-align: center;"><i>Grafické rozhraní v mobilní aplikaci je dost násilné. Najdi tlačítko start.&nbsp;</i></td></tr></tbody></table><h3>Ani zbytek rozhraní se nepoužívá dobře</h3><div>Mapy reagují zmateně (=nejasně) na kliknutí na obrazovku. Po jednom kliku se odzoomují, po dvojitém kliku se nejprve odzoomují a teprve pak zazoomují (zvětší výřez), mapu nelze otáčením prstů otáčet. Mapa se otáčí jen volbou kompasu v levém dolním rohu, ale ta je zase zmatená, protože Mapy nepracují nejlépe s daty z GPS. I když stojíte, mapa se může otáčet, protože se ji snaží Mapy otočit ve směru, v jakém se pohybujete, jenže nepohybujete, je to jen chyba. Používat otáčení mapy ve směru chůze je o nervy. <br /><br />Stejný problém se projeví při vypnutí a zapnutí mobilu. Mapy nejdříve hodí nějakou hrubou pozici v GPS, ta je skutečné vzdálena na hony. Pak ji teprve zpřesní, ale pokud si to neuvědomíte a nepočkáte si na přesnou pozici, tak si myslíte, že jste jinde, než jste (stalo se mi za běhu v noci a dost mě to rozlítostnilo). <br /><br />Další nepříjemnost je, že se vám snadno podaří vytvořenou trasu z mobilní mapy “sundat” - někde na displeji nevhodně kliknete a je po ní. Musíte vlézt do batůžku a znovu si ji spustit (a neodhlásit se, viz výše).&nbsp;</div><div><h3>Proč se mapa neposunuje za pohybu?</h3>Rovněž se vám mobilní mapa sama neposunuje po vámi vytvořené trase za pohybu. To funguje jen u navigace po vypočtených trasách, vámi definované trasy tohle neumějí a musíte si trasu posouvat ručně, abyste se našli. Nepříjemné (tím si ji často zrušíte) a za běhu (když z vás chčije pot a kape na displej) i těžko proveditelné. <br /><br />Když se přeci jen rozhodnete použít Seznamem vypočtenou trasu (a to má smysl, i procházky přírodou umí najít moc hezké), ani tehdy není vyhráno. Maličké světlezelený nápis Start na hnědém pozadí v neintuitivním místě se bude blbě hledat i v kanceláři, natož na plném slunci. Ani u této mapy mi není zřejmé, co způsobí jaký druh dotyku na displeji, mapa se otáčí jak čamrda, ale rozhodně je systém vypočtených tras promyšlenější. Naopak nebezpečná tlačítka jako “Odebrat trasu z oblíbených” (=smazat ji) či Odhlásit jsou značně na ráně a snadno se na ně přehmátnete. <br /><br />Zbytečný kus prostoru mapové obrazovky zabírá horní lišta menu, to už je jen drobnost a při navigaci podle trasy ji Seznam alespoň využívá pro stavové informace.&nbsp;</div><div><h3>Skvělé mapové podklady, slabá mobilní aplikace pro iPhone</h3>Odstranit tyhle problémy pro pěší turistiku a zejména běhání či kolo je důležité. Špatně vyřešená hlasová navigace se dá pochopit, sbírají se s tím zkušenosti, ale nevyřešené rozhraní (ať už pro editaci trasy nebo pro samotnou navigaci) v aplikaci či na webu je něco, s čím si Seznam má kapacitu poradit. Zatím jsou z tohoto pohledu Mapy.cz malý pomocník, vlastně jen náhrada kvalitní mapy a zobrazení pozice v ní, což není vůbec málo, ale je škoda toho ostatního. <br /><br /><br /><br /><br /><br /><br /></div></div>